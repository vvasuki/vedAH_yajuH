<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/</link>
    <description>Recent content in &#43;०४ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/01/</guid>
      <description>प्राणो ह वा अस्योपांशुः॥
व्यान उपांशुसवन उदान एवान्तर्यामः॥
अथ यस्मादुपांशुर्नाम॥
अंशुर्वै नाम ग्रहः स प्रजापतिस्तस्यैष प्राणस्तद्यदस्यैष प्राणस्तस्मादुपांशुर्नाम॥
तम् बहिष्पवित्राद्गृह्णाति॥
पराञ्चमेवास्मिन्नेतत्प्राणं दधाति सो ऽस्यायम् पराङेव प्राणो निरर्दति तमंशुभिः पावयति पूतो ऽसदिति षड्भिः पावयति षड्वा ऋतव ऋतुभिरेवैनमेतत्पावयति॥
तदाहुः॥
यदांशुभिरुपांशु पुनाति सर्वे सोमाः पवित्रपूता अथ केनास्यांशवः पूता भवन्तीति॥
तानुपनिवपति॥
यत्ते सोमादाभ्यं नाम जागृवि तस्मै ते सोम सोमाय स्वाहेति तदस्य स्वाहाकारेणैवांशवः पूता भवन्ति सर्वं वा एष ग्रहः सर्वेषां हि सवनानां रूपम्॥
देवा ह वै यज्ञं तन्वानाः॥</description>
    </item>
    
    <item>
      <title>०२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/02/</guid>
      <description>चक्षुषी ह वा अस्य शुक्रामन्थिनौ॥
तद्वा एष एव शुक्रो य एष तपति तद्यदेष एतत्तपति तेनैष शुक्रश्चन्द्रमा एव मन्थी॥
तं सक्तुभिः श्रीणाति॥
तदेनम् मन्थं करोति तेनो एष मन्थ्येतौ ह वा आसाम् प्रजानां चक्षुषी म यद्धैतौ नोदियातां न हैवेह स्वौ चन पाणी निर्जानीयुः॥
तयोरत्तैवान्यतरः॥
आद्यो ऽन्यतरो ऽत्तैव शुक्र आद्यो मन्थी॥
तयोरत्तैवान्यतरमनु॥
आद्यो ऽन्यतरमन्वत्तैव शुक्रमन्वाद्यो मन्थिनमनु तौ वा अन्यस्मै गृह्येते अन्यस्मै हूयेते शण्डामर्कावित्यसुररक्षसे ताभ्यां गृह्येते देवताभ्यो हूयेते तद्यत्तथा॥
यत्र वै देवाः॥
असुररक्षसान्यपजघ्निरे तदेतावेव न शेकुरपहन्तुं यद्ध स्म देवाः किं च कर्म कुर्वते तद्ध स्म मोहयित्वा क्षिप्र एव पुनरपद्रवतः॥</description>
    </item>
    
    <item>
      <title>०३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/03/</guid>
      <description>भक्षयित्वा समुपहूताः स्म इत्युक्त्वोत्तिष्ठति॥
पुरोडाशबृगलमादाय तद्यत्रैतदुपसन्नो ऽछावाको ऽन्वाह तदस्मै पुरोडाशबृगलम् पाणावादधदाहाछावाक वदस्व यत्ते वाद्यमित्यहीयत वा अछावाकः॥
तमिन्द्राग्नी अनुसमतनुताम्॥
प्रजानाम् प्रजात्यै तस्मादैन्द्राग्नो ऽछावाकः स एतेन च हविषा यदस्मा एतत्पुरोडाशबृगलम् पाणावादधात्येतेन चार्षेयेण यदेतदन्वाह तेनानुसमश्नुते॥
स वै सन्ने ऽछावाके॥
ऋतुग्रहैश्चरति तद्यत्सन्ने ऽछावाक ऋतुग्रहैश्चरति मिथुनं वा अछावाक ऐन्द्राग्नो ह्यछावाको द्वौ हीन्द्राग्नी द्वन्द्वं हि मिथुनम् प्रजननं स एतस्मान्मिथुनात्प्रजननादृतून्त्संवत्सरं प्रजनयति॥
यद्वेव सन्ने ऽछावाके॥
ऋतुग्रहैश्चरति सर्वं वा ऋतवः संवत्सरः सर्वमेवैतत्प्रजनयति तस्मात्सन्ने ऽछावाक ऋतुग्रहैश्चरति॥
तान्वै द्वादश गृह्णीयात्॥
द्वादश वै मासाः संवत्सरस्य तस्माद्द्वादश गृह्णीयादथो अपि त्रयोदश गृह्णीयादस्ति त्रयोदशो मास इति द्वादश त्वेव गृह्णीयादेषैव सम्पत्॥</description>
    </item>
    
    <item>
      <title>०४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/04/</guid>
      <description>मनो ह वा अस्य सविता॥
तस्मात्सावित्रं गृह्णाति पाणो ह वा अस्य सविता तमेवास्मिन्नेतत्पुरस्तात्प्राणं दधाति यदुपांशु गृह्णाति तमेवास्मिन्नेतत्पश्चात्प्राणं दधाति यत्सावित्रं गृह्णाति ताविमा उभयतः प्राणौ हितौ यश्चायमुपरिष्टाद्यश्चाधस्तात्॥
ऋतवो वै संवत्सरो यज्ञः॥
ते ऽदः प्रातःसवने प्रत्यक्षमवकल्प्यन्ते यदृतुग्रहान्गृह्णात्यथैतत्परो ऽक्षम् माध्यन्दिने सवने ऽवकल्प्यन्ते यदृतुपात्राभ्याम् मरुत्वतीयान्गृह्णाति न वा अत्रर्तुभ्य इति कं चन ग्रहं गृह्णन्ति नर्तुपात्राभ्यां कश्चन ग्रहो गृह्यते॥
एष वै सविता य एष तपति॥
एष उ एव सर्व ऋतवस्तदृतवः संवत्सरस्तृतीयसवने प्रत्यक्षमवकल्प्यन्ते तस्मात्सावित्रं गृह्णाति॥
तं वा उपांशुपात्रेण गृह्णाति॥</description>
    </item>
    
    <item>
      <title>०५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/05/</guid>
      <description>आदित्येन चरुणोदयनीयेन प्रचरति॥
तद्यदादित्यश्चरुर्भवति यदेवैनामदो देवा अब्रुवंस्तवैव प्रायणीयस्तवोदयनीय इति तमेवास्या एतदुभयत्र भागं करोति॥
स यदमुत्र राजानं क्रेष्यन्नुपप्रैष्यन्यजते॥
तस्मात्तत्प्रायणीयं नामाथ यदत्रावभृथादुदेत्य यजते तस्मादेतदुदयनीयं नाम तद्वा एतत्समानमेव हविरदित्या एव प्रायणीयमदित्या उदयनीयमियं ह्येवादितिः॥
स वै पथ्यामेवाग्रे स्वस्तिं यजति॥
तद्देवा अप्रज्ञायमाने वाचैव प्रत्यपद्यन्त वाचा हि मुग्धम् प्रज्ञायते ऽथात्र प्रज्ञाते यथापूर्वं करोति॥
सो ऽग्निमेव प्रथमं यजति॥
अथ सोममथ सवितारमथ पथ्यां स्वस्तिमथादितिं वाग्वै पथ्या स्वस्तिरियमदितिरस्यामेव तद्देवा वाचम् प्रत्यष्ठापयन्त्सेयं वागस्याम् प्रतिष्ठिता वदति॥
अथ मैत्रावरुणीं वशामनूबन्ध्यामालभते॥
स एषो ऽन्य एव यज्ञस्तायते पशुबन्ध एव समिष्टयजूंषि ह्येवान्तो यज्ञस्य॥</description>
    </item>
    
    <item>
      <title>०६</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/meta/weber-srotaH/visvaram/04/06/</guid>
      <description>प्रजापतिर्वा एष यदंशुः॥
सो ऽस्यैष आत्मैवात्मा ह्ययम् प्रजापतिस्तदस्यैतमात्मानं कुर्वन्ति यत्रैतं गृह्णन्ति तस्मिन्नेतान्प्राणान्दधाति यथा यथैते प्राणा ग्रहा व्याख्यायन्ते स ह सर्वतनूरेव यजमानो ऽमुष्मिंलोके सम्भवति॥
तदारम्भणवत्॥
यत्रैतं गृह्णन्त्यथैतदनारम्भणमिव यत्रैतं न गृह्णन्ति तस्माद्वा अंशुं गृह्णाति॥
तं वा औदुम्बरेण पात्रेण गृह्णाति॥
प्रजापतिर्वा एष प्राजापत्य उदुम्बरस्तस्मादौदुम्बरेण पात्रेण गृह्णाति॥
तं वै चतुःस्रक्तिना पात्रेण गृह्णाति॥
त्रयो वा इमे लोकास्तदिमानेव लोकांस्तिसृभिराप्नोति प्रजापतिर्वा अतीमांलोकांश्चतुर्थस्तत्प्रजापतिमेव चतुर्थ्याप्नोति तस्माच्चतुःस्रक्तिना पात्रेण गृह्णाति॥
स वै तूष्णीमेव ग्रावाणमादत्ते॥
तूष्णीमंशून्निवपति तूष्णीमप उपसृजति तूष्णीमुद्यत्य सकृदभिषुणोति तूष्णीमेनमनवानन्जुहोति तदेनम् प्रजापतिं करोति॥</description>
    </item>
    
  </channel>
</rss>
