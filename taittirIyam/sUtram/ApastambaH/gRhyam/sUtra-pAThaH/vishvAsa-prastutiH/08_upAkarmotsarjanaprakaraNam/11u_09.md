+++
title = "११उ ०९"

+++

प्राचीमुदीचीं वा सगणो दिशम् **उपनिष्क्रम्य**  
यत्रापः पुरस्तात् सुखाः सुखावगाहा अवकिन्यः +++(=तीरतृणवत्यः)+++ शङ्खिन्यः, तासाम् **अन्तं गत्वा**
**ऽभिषेकान् कृत्वा**  
सुरभिमत्या ऽब्लिङ्गाभिर् वारुणीभिर्+++(="अवते हेड, उदुत्तमम्, इमं मे वरुण, तत्वा यामी"त्य् एताभिः)+++ हिरण्यवर्णाभिः+++(="हिरण्यवर्णाश् शुचयः पावका" इति चतसृभिः)+++ पावमनीभिर्+++(="पवमानः सुवर्जन" इत्येतेनानुवाकेन)+++ इति **मार्जयित्वा**  
ऽन्तर्-जल-गतो ऽघ-मर्षणेन+++(=तृचेन "ऋतं च सत्यं च" इत्य् अघमर्षण-दृष्टेन)+++ त्रीन् **प्राणायामान् धारयित्वा**  
**उत्तीर्याचम्योपोत्थाय**  
**दर्भान्** अन्योन्यस्मै **सम्प्रदाय**  
शुचौ देशे प्राक्-कूलैर् दर्भैर् **आसनानि कल्पयन्ति** ९

## मन्त्राः
<div class="js_include bg-light-yellow" includetitle="true" newlevelforh1="5" unfilled url="/vedAH_Rk/shAkalam/saMhitA/vishvAsa-prastutiH/04/039/06_dadhikrAvNo_akAriShaM.md">
<details open><summary><h5>०६ दधिक्राव्णो अकारिषं ...{Loading}...</h5></summary>


+++(pegasus-प्रोष्ठपदासु)+++ द॒धि॒-क्राव्णो॑ **अकारिषं**  
जि॒ष्णोर् अश्व॑स्य वा॒जिनः॑ ।  
**सु॒र॒भि** नो॒ मुखा॑ **कर॒त्**  
प्र ण॒ **आयूँ॑षि तारिषत्** ।

</details>
</div>
<div class="js_include bg-light-yellow" includetitle="true" newlevelforh1="5" unfilled url="/devaH/AryaH/hindukaH/jalam/Rk/Apo_hi_ShThA/">
<details open><summary><h5>आपो हि ष्ठा ...{Loading}...</h5></summary>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/01_Apo_hi.md">
<details open><summary><h7>०१ आपो हि ...{Loading}...</h7></summary>

आपो॒ हि ष्ठा म॑यो॒भुव॑स्  
ता न॑ ऊ॒र्जे+++(जाः)+++ द॑धातन ।  
म॒हे रणा॑य॒+++(=रमणीयाय)+++ चक्ष॑से+++(=दर्शनाय)+++ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/02_yo_vaH.md">
<details open><summary><h7>०२ यो वः ...{Loading}...</h7></summary>


यो वः॑ शि॒वत॑मो॒ रस॑स्  
तस्य॑ भाजयते॒ह नः॑ ।  
उ॑श॒तीर्+++(=कामयमाना)+++ इ॑व मा॒तरः॑ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/10/009/03_tasmA_araM.md">
<details open><summary><h7>०३ तस्मा अरं ...{Loading}...</h7></summary>


+++(रसाय)+++ तस्मा॒ अरं॑+++(=शीघ्रम्)+++ गमाम वो  
यस्य॒ +++(प्रभावेण)+++ क्षया॑य॒+++(=निवासाय)+++ जिन्व॑थ+++(=प्रीणयथ)+++ ।  
आपो॑ +++(प्रजा)+++ ज॒नय॑था च नः ॥

</details>
</div>
</details>
</div>
<div class="js_include bg-light-yellow" includetitle="true" newlevelforh1="5" unfilled url="/devaH/AryaH/hindukaH/varuNaH/Rk/vAruNyaH/">
<details open><summary><h5>वारुण्यः ...{Loading}...</h5></summary>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/024/14_ava_te.md">
<details open><summary><h7>१४ अव ते ...{Loading}...</h7></summary>


अव॑ ते॒ **हेळो॑**+++(←हेड् अवज्ञायां)+++ वरुण॒ नमो॑भि॒र्  
**अव॑** य॒ज्ञेभि॑र् **ईमहे**+++(→नयामः)+++ ह॒विर्भिः॑ ।  
**क्षय॑न्न्**+++(=निवसन्)+++ अ॒स्मभ्य॑म् असुर प्रचेता॒  
राज॒न्न् **एनां॑सि शिश्रथः**+++(=शिथिलीकुरु)+++ कृ॒तानि॑ ॥

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/024/15_uduttamaM_varuNa.md">
<details open><summary><h7>१५ उदुत्तमं वरुण ...{Loading}...</h7></summary>


उदु॑त्त॒मं व॑रुण॒ पाश॑म् अ॒स्मद्  
अवा॑ध॒मं वि म॑ध्य॒मं **श्र॑थाय** ।   
अथा॑ व॒यम् आ॑दित्य व्र॒ते तवा  
+ऽना॑गसो॒ अदि॑तये **स्याम** ॥३॥  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/025/19_imaM_me.md">
<details open><summary><h7>१९ इमं मे ...{Loading}...</h7></summary>

इ॒मं मे॑ वरुण श्रुधी॒ +++(=श्रुणु)+++  
हव॑म्+++(=आह्वानम्)+++ अ॒द्या च॑ मृळय +++(=सुखय)+++।  
त्वाम् अ॑व॒स्युर् आ च॑के +++(=अवदन्)+++॥  

</details>
</div>
<div class="js_include" includetitle="false" newlevelforh1="2" unfilled="" url="/vedAH_Rk/shAkalam/saMhitA/vishvAsa-prastutiH/01/024/11_tattvA_yAmi.md">
<details open><summary><h7>११ तत्त्वा यामि ...{Loading}...</h7></summary>


तत् त्वा॑ **यामि॒** ब्रह्म॑णा॒ **वन्द॑मान॒स्**  
तद् **आ शा॑स्ते॒** यज॑मानो ह॒विर्भिः॑ ।  
अहे॑ळमानो +++(=अक्रुध्यन्)+++ वरुणे॒ह **बो॒ध्य्** उरु॑शंस॒  
मा न॒ आयुः॒ **प्र मो॑षीः** ॥

</details>
</div>
</details>
</div>
<div class="js_include bg-light-yellow" includetitle="true" newlevelforh1="5" unfilled url="/devaH/AryaH/hindukaH/jalam/Rk/hiraNyavarNAsh_shuchayaH/">
<details open><summary><h5>हिरण्यवर्णाश् शुचयः ...{Loading}...</h5></summary>
<div class="js_include" newlevelforh1="4" title="विश्वास-प्रस्तुतिः" unfilled="" url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/03_hiraNyavarNAsh_shuchayapH.md">
<details open><summary><h9>विश्वास-प्रस्तुतिः ...{Loading}...</h9></summary>

हिर॑ण्यवर्णा॒श् शुच॑यᳶ पाव॒का,  
यासु॑ जा॒तᳵ क॒श्यपो॒, यास्विन्द्रः॑ ।  
अ॒ग्निय्ँ या गर्भ॑न् दधि॒रे, विरू॑पा॒स् -  
ता न॒ आप॒श्शꣳ स्यो॒ना भ॑वन्तु ।
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled="" url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/08_yAsAM_rAjA.md">
<details open><summary><h9>विश्वास-प्रस्तुतिः ...{Loading}...</h9></summary>

यासा॒ꣳ॒ राजा॒ वरु॑णो॒ याति॒ मध्ये॑,  
सत्यानृ॒ते अ॑व॒पश्य॒ञ् जना॑नाम् ।
म॒धु॒श्चुत॒श् शुच॑यो॒ याᳶ पा॑व॒कास् -  
ता न॒ आप॒श् शꣳ स्यो॒ना भ॑वन्तु ।
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled="" url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/12_yAsAn_devA.md">
<details open><summary><h9>विश्वास-प्रस्तुतिः ...{Loading}...</h9></summary>

यासा᳚न् दे॒वा दि॒वि कृ॒ण्वन्ति॑ भ॒ख्षय्ँ -  
या अ॒न्तरि॑ख्षे बहु॒धा भव॑न्ति ।
याᳶ पृ॑थि॒वीम् पय॑सो॒न्दन्ति॑ शु॒क्रास् -  
ता न॒ आप॒श् शꣳ स्यो॒ना भ॑वन्तु ।
</details>
</div>
<div class="js_include" newlevelforh1="4" title="विश्वास-प्रस्तुतिः" unfilled="" url="/vedAH_yajuH/taittirIyam/sArasvata-vibhAgaH/saMhitA/Rk/vishvAsa-prastutiH/5/6/01_hiraNyavarNAsh_shuchayaH/16_shivena_mA.md">
<details open><summary><h9>विश्वास-प्रस्तुतिः ...{Loading}...</h9></summary>

शि॒वेन॑ मा॒ चख्षु॑षा पश्यतापश् -  
शि॒वया॑ त॒नुवोप॑ स्पृशत॒ त्वच॑म् मे ।
सर्वाꣳ॑ अ॒ग्नीꣳर् अ॑फ्सु॒-षदो॑ हुवे वो॒,  
मयि॒ वर्चो॒ बल॒म् ओजो॒ नि ध॑त्त ।
</details>
</div>
</details>
</div>  

_____________________________
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/01_pavamAnas_suvarjanaH.md">
<details open><summary><h4>01 पवमानस् सुवर्जनः ...{Loading}...</h4></summary>

पव॑मान॒स् **सुव॒र्-जनः॑** ।  
प॒वित्रे॑ण॒ +++(नाना-विषयेषु)+++ विच॑र्षणिः ।  
यᳶ पोता॒ स पु॑नातु मा ।  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/02_punantu_mA.md">
<details open><summary><h4>02 पुनन्तु मा ...{Loading}...</h4></summary>

पु॒नन्तु॑ मा **देवज॒नाः** ।  
पु॒नन्तु॒ **मन॑वो** धि॒या ।  
पु॒नन्तु॒ **विश्व॑ आ॒यवः॑**+++(=मनुष्याः)+++ ।  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/03_jAtavedapH_pavitravat.md">
<details open><summary><h4>03 जातवेदᳶ पवित्रवत् ...{Loading}...</h4></summary>

जात॑वेदᳶ प॒वित्र॑वत् ।  
प॒वित्रे॑ण पुनाहि+++(=पुनीहि)+++ मा ।  
शु॒क्रेण॑ देव॒ दीद्य॑त् ।  
**अग्ने॒** क्रत्वा॒+++(=प्रज्ञया)+++ क्रतू॒ꣳर् अनु॑ ॥46॥  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/04_yat_te.md">
<details open><summary><h4>04 यत् ते ...{Loading}...</h4></summary>

यत् ते॑ **प॒वित्र॑म् अ॒र्चिषि॑** ।  
अग्ने॒ वित॑तम् अन्त॒रा ।  
ब्रह्म॒ तेन॑ पुनीमहे ।  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/05_ubhAbhyAn_deva.md">
<details open><summary><h4>05 उभाभ्यान् देव ...{Loading}...</h4></summary>

उ॒भाभ्या᳚न् देव **सवितः** ।  
प॒वित्रे॑ण स॒वेन॑ च ।  
इ॒दम् ब्रह्म॑ पुनीमहे ।+++(5)+++  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/06_vaishvadevI_punatI.md">
<details open><summary><h4>06 वैश्वदेवी पुनती ...{Loading}...</h4></summary>

**वै॒श्व॒दे॒वी** पु॑न॒ती दे॒व्य् आगा᳚त्+++(=आगच्छतु)+++ ।  
यस्यै॑ ब॒ह्वीस् त॒नुवो॑ वी॒त-पृ॑ष्ठाः+++(=कान्त-स्तुतयः)+++ ।  
तया॒ मद॑न्तस् सध॒-माद्ये॑षु +++(=सह माद्यन्ति येषु सवनेषु)+++ ।  
व॒यꣵ स्या॑म॒ पत॑यो रयी॒णाम् ॥47॥  


</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/07_vaishvAnaro_rashmibhir.md">
<details open><summary><h4>07 वैश्वानरो रश्मिभिर् ...{Loading}...</h4></summary>

**वै॒श्वा॒न॒रो** र॒श्मिभि॑र् मा पुनातु ।   
**वात॑ᳶ** प्रा॒णेने॑षि॒रो+++(←इष गतौ)+++ म॑यो॒भूः ।  
**द्यावा॑पृथि॒वी** पय॑सा॒ पयो॑भिः +++(इति क्रमशः)+++ ।   
ऋ॒ताव॑री+++(=ऋतवत्यौ)+++ य॒ज्ञिये॑ मा पुनीताम् ।  


</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/08_bRhadbhis_savitas.md">
<details open><summary><h4>08 बृहद्भिस् सवितस् ...{Loading}...</h4></summary>

बृ॒हद्भि॑स् **सवित॒स्** तृभिः॑+++(=त्रिभिः [लोकगणनया]/ तृप्यतेः करणे क्विप्)+++ ।   
वर्षि॑ष्ठैर्+++(=प्रवृद्ध-धर्मैः)+++ देव॒ मन्म॑भिः+++(=मननीयैः)+++ ।  
अग्ने॒ दख्षै᳚ᳶ पुनाहि मा ।  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/09_yena_devA.md">
<details open><summary><h4>09 येन देवा ...{Loading}...</h4></summary>

येन॑ दे॒वा अपु॑नत ।   
येनापो॑ दि॒व्यङ् कशः॑+++(←कशेर् गतिकर्मणो ऽसुन्)+++ ।  
तेन॑ **दि॒व्येन॒ ब्रह्म॑णा** ॥48॥  
इ॒दम् ब्रह्म॑ पुनीमहे ।  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/10_yapH_pAvamAnIr.md">
<details open><summary><h4>10 यᳶ पावमानीर् ...{Loading}...</h4></summary>

यᳶ पा॑वमा॒नीर् अ॒ध्येति॑ ।  
**ऋषि॑भि॒स् सम्भृ॑त॒ꣳ॒** रस᳚म् ।  
सर्व॒ꣳ॒ स पू॒तम् अ॑श्ञाति ।   
स्व॒दि॒तम्+++(=स्वादुकृतं)+++ **मा॑त॒रिश्व॑ना**+++(=वायुना)+++ ।   

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/11_pAvamAnIr_yo.md">
<details open><summary><h4>11 पावमानीर् यो ...{Loading}...</h4></summary>

पा॒व॒मा॒नीर् यो अ॒ध्येति॑ ।   
ऋषि॑भि॒स् सम्भृ॑त॒ꣳ॒ रस᳚म् ।  
तस्मै॒ सर॑स्वती दुहे ।   
ख्षी॒रꣳ स॒र्पिर् मधू॑द॒कम् ।

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/12_pAvamAnIs_svastyayanIH.md">
<details open><summary><h4>12 पावमानीस् स्वस्त्ययनीः ...{Loading}...</h4></summary>

पा॒व॒मा॒नीस् स्व॒स्त्यय॑नीः ॥49॥   
सु॒दुघा॒ हि पय॑स्वतीः ।  
ऋषि॑भि॒स् सम्भृ॑तो॒ रसः॑ ।  
ब्रा॒ह्म॒णेष्व् अ॒मृतꣳ॑ हि॒तम् ।  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/13_pAvamAnIr_dishantu.md">
<details open><summary><h4>13 पावमानीर् दिशन्तु ...{Loading}...</h4></summary>

पा॒व॒मा॒नीर् दि॑शन्तु नः ।  
इ॒मल्ँ लो॒कम् अथो॑ अ॒मुम् ।  
कामा॒न्थ् सम॑र्धयन्तु नः ।  
दे॒वीर् दे॒वैस् स॒माभृ॑ताः ।           

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/14_pAvamAnIs_svastyayanIH.md">
<details open><summary><h4>14 पावमानीस् स्वस्त्ययनीः ...{Loading}...</h4></summary>

पा॒व॒मा॒नीस् स्व॒स्त्यय॑नीः ।  
सु॒दुघा॒ हि घृ॑त॒श्-चुतः॑+++(=क्षारयित्र्यः)+++ ।  
ऋषि॑भि॒स् सम्भृ॑तो॒ रसः॑ ॥50॥  
ब्रा॒ह्म॒णेष्व् अ॒मृतꣳ॑ हि॒तम् ।

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/15_yena_devApH.md">
<details open><summary><h4>15 येन देवाᳶ ...{Loading}...</h4></summary>

येन॑ दे॒वाᳶ प॒वित्रे॑ण ।  
आ॒त्मान॑म् पु॒नते॒ सदा᳚ ।  
तेन॑ स॒हस्र॑धारेण ।   
पा॒व॒मा॒न्यᳶ पु॑नन्तु मा ।            

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/16_prAjApatyam_pavitram.md">
<details open><summary><h4>16 प्राजापत्यम् पवित्रम् ...{Loading}...</h4></summary>

प्रा॒जा॒प॒त्यम् प॒वित्र᳚म् ।  
श॒तोद्या॑मꣳ हिर॒ण्मय᳚म् ।  
तेन॑ ब्रह्म॒-विदो॑ व॒यम् ।  
पू॒तम् +++(यथा तथा स्वीयम्)+++ ब्रह्म॑ पुनीमहे ।  

</details>
</div>
<div class="js_include bg-light-yellow" newlevelforh1="4" unfilled url="/vedAH_yajuH/taittirIyam/sArasvata-vibhAgaH/brAhmaNam/Rk/vishvAsa-prastutiH/1/4_somAdi/08_pAvamAnyaH/17_indras_sunItI.md">
<details open><summary><h4>17 इन्द्रस् सुनीती ...{Loading}...</h4></summary>

**इन्द्र॑स्** सुनी॒ती+++(त्या)+++ स॒ह मा॑ पुनातु ।  
**सोम॑स्** स्व॒स्त्या **वरु॑णस्** स॒मीच्या᳚+++(=सम्यगञ्चनया)+++ ।  
**य॒मो** राजा᳚ प्रमृ॒णाभि॑ᳶ+++(=प्रमारिकाभिः)+++ पुनातु मा ।   
**जा॒तवे॑दा** मा+ऊ॒र्जय॑न्त्या पुनातु ॥51॥  

</details>
</div>

_____________________________

<div class="js_include bg-light-yellow" includetitle="false" newlevelforh1="2" unfilled url="/vedAH_Rk/shAkalam/saMhitA/vishvAsa-prastutiH/10/190_RtaM_cha_satyaM_cha/">
<details open><summary><h2>१९० ऋतं च सत्यं च ...{Loading}...</h2></summary>
<details><summary>विस्तारः (द्रष्टुं नोद्यम्)</summary>

जले निमज्जने विनियोग आपस्तम्बगृह्यसूत्र उक्तः।
</details>
<div class="js_include" newlevelforh1="3" title="विश्वास-प्रस्तुतिः" unfilled="" url="/vedAH_Rk/shAkalam/saMhitA/vishvAsa-prastutiH/10/190/01_RtaM_cha.md">
<details open><summary><h5>विश्वास-प्रस्तुतिः ...{Loading}...</h5></summary>


ऋ॒तं च॑ स॒त्यं चा॒भी॑द्धा॒त्  
तप॒सो ऽध्य॑जायत ।  
ततो॒ रात्र्य् अ॑जायत॒  
ततः॑ समु॒द्रो अ॑र्ण॒वः+++(←अर्णः = जलम्)+++ ॥

</details>
</div>
<div class="js_include" newlevelforh1="3" title="विश्वास-प्रस्तुतिः" unfilled="" url="/vedAH_Rk/shAkalam/saMhitA/vishvAsa-prastutiH/10/190/02_samudrAdarNavAdadhi_saMvatsaro.md">
<details open><summary><h5>विश्वास-प्रस्तुतिः ...{Loading}...</h5></summary>


स॒मु॒द्राद् अ॑र्ण॒वाद्+++(←अर्णः = जलम्)+++ अधि॑  
संवत्स॒रो अ॑जायत ।  
अ॒हो॒-रा॒त्राणि॑ वि॒दध॒द्  
विश्व॑स्य +++(नेत्राभ्यां)+++ मिष॒तो +++(प्राणिजातस्य)+++ व॒शी +++(प्रजापतिर् demiurge)+++॥

</details>
</div>
<div class="js_include" newlevelforh1="3" title="विश्वास-प्रस्तुतिः" unfilled="" url="/vedAH_Rk/shAkalam/saMhitA/vishvAsa-prastutiH/10/190/03_sUryAchandramasau_dhAtA.md">
<details open><summary><h5>विश्वास-प्रस्तुतिः ...{Loading}...</h5></summary>


सू॒र्या॒-च॒न्द्र॒मसौ॑ धा॒ता  
य॑था-पू॒र्वम् अ॑कल्पयत् ।  
दिवं॑ च पृथि॒वीं चा॒न्तरि॑क्ष॒म् अथो॒ स्वः॑+++(=लोक-विशेषम्)+++ ॥

</details>
</div>
</details>
</div>
