<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/</link>
    <description>Recent content in &#43;०१ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/01/</guid>
      <description>दर्शपूर्णमासौ व्याख्यास्यामः १
आमावास्येन हविषा यक्ष्यमाण एकस्या द्वयोर्वा पूर्वेद्युर्हविरातञ्चनं दोहयति २
अपि वा पुरस्तादेव द्व्यहे त्र्यहे वानुगुप्तं दुग्धं दोहयित्वानुगुप्तेन दध्नातनक्ति ३ सन्ततमविच्छिन्नमभिदुहन्त्योपवसथात् ४ यदहः पूर्णश्चन्द्र माः स्यात् तां पौर्णमासीमुपवसेत् ५
श्वः पूरितेति वा ६
यदहर्न दृश्येत ताममावास्याम् ७
श्वो नोदेतेति वा ८ तत्रैषोऽत्यन्तप्रदेशो ये केचन पौर्णमासीममावास्यां वा धर्मा अनारभ्याम्नायन्त उभयत्रैव ते क्रियन्ते ९ यज्ञोपवीत्येव दैवेषु कर्मसु भवति १०
प्राचीनावीती पित्र्येषु ११ प्राङ्न्यायान्युदङ्न्यायानि वा प्रदक्षिणं दैवानि कर्माणि कुर्यात् १२
विपरीतं पित्र्याणि १३</description>
    </item>
    
    <item>
      <title>०२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/02/</guid>
      <description>उत्तरस्यादिना पूर्वस्यावसानम् १
मन्त्रान्तैः कर्मादीन् सन्निपातयेत् २
अथ यत्र ह्रस्वो मन्त्रः स्याद् दीर्घं कर्म कर्मादौ मन्त्रं जपेत् ३
अथ यत्र द्वाभ्यां जुहोति पञ्चभिर्जुहोतीति चोदयेत् प्रतिमन्त्रं तत्राहुतीर्जुहुयात् ४
अथ यत्र यज्ञाङ्गे कर्माभ्यावर्तयेन्न मन्त्रोऽभ्यावर्तेत ५
ज्वलत्येव सर्वा आहुतीर्जुहुयात् ६ व्रतमुपैष्यति शाखामच्छैति ७
पलाशशाखाँ शमीशाखां वा ८ सा या प्राच्युदीची प्राची वोदीची वा बहुपर्णा बहुशाखाप्रतिशुष्काग्रासुषिरा तामाछिनत्ति इषे त्वा इति ९
ऊर्जे त्वा इति सन्नमयत्यनुमार्ष्टि वा १० अथैनामाहरति
इमां प्राचीमुदीचीमिषमूर्जमभिसँ स्कृताम् ।
बहुपर्णामशुष्काग्राँ हरामि पशुपामहम् ॥</description>
    </item>
    
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/03/</guid>
      <description>ध्रुवा अस्मिन् गोपतौ स्यात बह्वीः इति यजमानस्य गृहानभिपर्यावर्तते १ अग्निष्ठेऽनस्यग्न्यगारे वा पुरस्तात्प्रतीचीँ शाखामुपगूहति यजमानस्य पशून् पाहि इति २
पश्चात्प्राचीमित्येकेषाम् ३
यो वा अध्वर्योर्गृहान् वेद गृहवान् भवति । आ चतुर्थात् कर्मणोऽभिसमीक्षेतेदं करिष्यामीदं करिष्यामीति । एते वा अध्वर्योर्गृहाः । य एवं वेद गृहवान् भवतीति विज्ञायते ४
सावि-त्रेणाश्वपर्शुमनडुत्पर्शुमसिदं वादाय गार्हपत्यमभिमन्त्रयते यज्ञस्य घोषदसि इति ५
प्रत्युष्टँ रक्षः प्रत्युष्टा अरातयः इत्याहवनीये दात्रं प्रतितपति ६
प्रेयमगाद्धिषणा बर्हिरच्छ इति प्राङ् वोदङ् वाभिप्रव्रज्य यतः कुतश्च दर्भमयं बर्हिराहरति ७</description>
    </item>
    
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/04/</guid>
      <description>देवबर्हिः शतवल्शं विरोह इत्यालवान् प्रत्यभिमृशति १
सहस्रवल्शा वि वयँ रुहेम इत्यात्मानम् २
अथैनत् सम्भरति पृथिव्याः सम्पृचः पाहि सुसम्भृता त्वा सम्भरामि इति ३
अत एव बर्हिषः शुल्बं करोति त्रिधातु पञ्चधातु वा ४
अयुपितो योनिः इति शुल्बमावेष्टयति ५
अदित्यै रास्नासि इति प्रतिदधाति ६
तत्रैषोऽत्यन्तप्रदेशो यानि कानि च शुल्बानि न समस्यन्ते प्रदक्षिणं तान्यावेष्टयेत् ७
अथ यानि समस्यन्ते प्रसव्यं तेषां गुणमावेष्ट्य प्रदक्षिण-मभिसमस्येत् ८
उदगग्रँ शुल्बं निधाय तस्मिन् प्रागग्रं बर्हिर्निदधाति ९
अलुभितो योनिः इत्युत्तमे निधने प्रस्तरमत्यादधाति १०</description>
    </item>
    
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/05/</guid>
      <description>या जाता ओषधयो देवेभ्यस्त्रियुगं पुरा ।
तासां पर्व राध्यासं परिस्तरमाहरन् ॥
अपां मेध्यं यज्ञियँ सदेवँ शिवमस्तु मे ।
आछेत्ता वो मा रिषं जीवानि शरदः शतम् ॥
अपरिमितानां परिमिताः सन्नह्ये सुकृताय कम् ।
एनो मा निगां कतमच्चनाहं पुनरुत्थाय बहुला भवन्तु ॥
इति परिस्तरणानां दर्भाणामधिनिधान्याछेदनी सन्नहनीत्येता आम्नाता भवन्ति १ एकविँ शतिदारुमिध्मं करोति पालाशं खादिरं वा २
अष्टादशदारुमिध्मँ सन्नह्यतीत्येकेषाम् ३
पञ्चदश सामिधेनीदारूणि भवन्ति ४
त्रयः परिधयः ५
पालाशाः कार्ष्मर्यमया वा शुष्का वाद्रा र्वा सवल्कलाः ६ अथो खादिरा बैल्वा औदुम्बरा वैकङ्कता रौहितका वेति विज्ञायते ७</description>
    </item>
    
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/06/</guid>
      <description>श्वो भूत इध्माबर्हिषी व्रतोपेते पौर्णमास्यां कुर्यात् १ पूर्वेद्युरेवामावास्यायाम् २
याथाकामी पौर्णमास्यामित्यपरम् ३
दर्भमयं वेदं करोति वेदोऽसि येन त्वं देव वेद देवेभ्यो वेदोऽभवस्तेन मह्यं वेदो भूयाः इति ४
वत्सज्ञुं पशुकामस्य मूतकार्यमन्नाद्यकामस्य त्रिवृतं ब्रह्मवर्चसकामस्य । त्रिवृच्छिरसं ब्रुवते ५
नित्यवत् पूर्वौ कल्पावेके समामनन्ति ६
अथैनं प्रादेशमात्रे परिवासयति ७
शुल्बात् प्रादेशमात्र इत्येकेषाम् ८ प्रज्ञातानि वेदाग्राणि निधाय यया शाखया वत्सानपाकरोति तस्या अन्तर्वेदि पलाशानामेकदेशं प्रशातयति ९
मूलतः शाखां परिवास्य तमुपवेषं करोति उपवेषोऽसि यज्ञाय त्वां परिवेषमधारयन् । इन्द्रा य हविः कृण्वन्तः शिवः शग्मो भवासि नः इति १०</description>
    </item>
    
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/07/</guid>
      <description>अमावास्यायामधिवृक्षसूर्ये पिण्डपितृयज्ञेन चरन्ति १ दक्षिणाप्रागग्रैर्दर्भैरन्वा-हार्यपचनं परिस्तीर्यैकैकशः पिण्डपितृयज्ञपात्राणि प्रक्षाल्य प्रयुनक्ति स्फ्यँ स्रुवमाज्यस्थालीं मेक्षणं कृष्णाजिनमुलूखलं मुसलँ शूर्पं येन चार्थी भवति २
अध्वर्युर्यज्ञोपवीती दक्षिणतः शकटादेकपवित्रेऽधि स्थाल्यां निर्वपति ३
पूरयित्वा निमार्ष्टि ४
कृष्णाजिन उलूखलं प्रतिष्ठाप्य दक्षिणाप्राची पत्नी तिष्ठन्ती परापावमविवेकमवहन्ति ५ सकृत् फलीकरोति ६
दक्षिणाग्नौ जीवतण्डुलमिव श्रपयित्वोत्पूतेन नवनीतेनाभिघारयत्यनुत्पूतेन वा सर्पिषा ७ दक्षिणपूर्वेणान्वाहार्यपचनमुत्तरापरेण वा दक्षिणाप्राचीमेकस्फ्यां वेदिमुद्ध-त्यावोक्ष्य सकृदाच्छिन्नेन बर्हिषा स्तृणाति
सकृदाच्छिन्नं बर्हिरूर्णामृदु स्योनं पितृभ्यस्त्वा भराम्यहम् ।
अस्मिन् सीदन्तु मे पितरः सोम्याः पितामहाः प्रपितामहाश्चानुगैः सह ॥
इति ८</description>
    </item>
    
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/08/</guid>
      <description>अध्वर्युर्यज्ञोपवीती दक्षिणं जान्वाच्य मेक्षणेन स्थालीपाकस्योपहत्याभिघार्य जुहोति । सोमाय पितृपीताय स्वधा नमः इति प्रथमाम् १
यमायाङ्गिरस्वते पितृमते स्वधा नमः इति द्वितीयाम् २
ये मेक्षणे तण्डुलास्तान् अग्नये कव्यवाहनाय स्विष्टकृते स्वधा नमः इति तृतीयाम् ३
तूष्णीं मेक्षणमादधाति ४ दक्षिणाग्नेरेकोल्मुक्तं निरूहति ये रूपाणि प्रतिमुञ्चमाना असुराः सन्तः स्वधया चरन्ति । परापुरो निपुरो ये हरन्त्यग्निष्टांल्लोकात् प्रणुदात्वस्मात् इति ५
यजमानः सव्यं जान्वाच्य प्राचीनावीती त्रीनुदकाञ्जलीनेकस्फ्यायामुपनिनयति असाववनेनिङ्क्ष्व इति पितरम् असाववनेनिङ्क्ष्व इति पितामहम् असाववनेनिङ्क्ष्व प्रपितामहम् ६ अत्रैव नामादेशमवाचीनपाणि-र्दक्षिणापवर्गास्ँत्रीन् पिण्डान् निदधाति एतत्ते तत ये च त्वामनु इत्येतैर्मन्त्रैः ७</description>
    </item>
    
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/09/</guid>
      <description>अथ यदि बन्धुनाम न विदितं स्वधा पितृभ्यः पृथिवीषद्भ्यः इति प्रथमं पिण्डं दद्यात् । स्वधा पितृभ्योऽन्तरिक्षसद्भ्यः इति द्वितीयँ स्वधा पितृभ्यो दिविषद्भ्यः इति तृतीयम् १
तूष्णीं चतुर्थं पिण्डं निधाय अत्र पितरो यथाभागं मन्दध्वम् इत्युक्त्वा पराङावर्तते २
ओष्मणो व्यावृत उपास्ते ३
व्यावृत्त ऊष्म-ण्यभिपर्यावर्ततेऽव्यावृत्ते वा अमीमदन्त पितरः सोम्याः इति ४
अभिपर्यावृत्य यः स्थाल्याँ शेषस्तमवजिघ्रति वीरं धत्त पितरः इति ५
आमयाविना प्राश्योऽन्नाद्यकामेन प्राश्यो योऽलमन्नाद्याय सन्नन्नं नाद्यात् तेन प्राश्य इति विज्ञायते ६ तथैवोदकाञ्जलीनुपनिनीयाञ्जनाभ्यञ्जने ददाति आङ्क्ष्वासौ ॥ अभ्यङ्क्ष्वासौ इति त्रिरनुपिण्डम् ७</description>
    </item>
    
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/10/</guid>
      <description>उल्मुकमपिसृजति अभून्नो दूतो हविषो जातवेदा अवाड्ढव्यानि सुरभीणि कृत्वा । प्रादाः पितृभ्यः स्वधया ते अक्षन् प्रजानन्नग्ने पुनरप्येहि देवान् इति १
प्राजापत्ययर्चा पुनरेति प्रजापते इत्येतया २
पङ्क्त्या गार्हपत्यमुपतिष्ठते यदन्तरिक्षं पृथिवीमुत द्याम् इति ३
अग्नौ सकृदाछिन्नं प्रहृत्याद्भिः प्रोक्ष्य द्वन्द्वं पिण्डपितृयज्ञपात्राणि प्रत्युदाहरति ४
अपः पिण्डानभ्यवहरेद्ब्राह्मणं वा भोजयेदग्नौ वा प्रहरेत् ५
ये समानाः समनसः पितरो यमराज्ये । तेषाँ लोकः स्वधा नमो यज्ञो देवेषु कल्पताम् इति प्रथमं पिण्डं प्रहरति ६
ये सजाताः समनसो जीवा जीवेषु मामकाः । तेषाँ श्रीर्मयि कल्पतामस्मिंल्लोके शतँ समाः इतीतरौ ७</description>
    </item>
    
    <item>
      <title>११</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/11/</guid>
      <description>ततः सम्प्रेष्यति परिस्तृणीत परिधत्ताग्निं परिहितोऽग्निर्यजमानं भुनक्तु । अपाँ रस ओषधीनाँ सुवर्णो निष्का इमे यजमानस्य सन्तु कामदुघा अमुत्रामुष्मिंल्लोके इति १
ततोऽग्नीन् परिस्तृणाति पूर्वाश्चाँ परौ च प्रागग्रैर्दर्भैः २
अपि वोदगग्राः पश्चात् पुरस्ताच्च भवन्ति ३
दक्षिणाः पक्ष उपरिष्टाद् भवत्यधस्तादुत्तरः ४
दक्षिणेनाहवनीयं ब्रह्मयजमानयोरायतने कल्पयति ५
पूर्वं ब्रह्मणोऽपरं यजमानस्य ६
स्वयं यजमानः पर्वण्यग्निहोत्रं जुहोति ७ नास्यामावास्याँ रात्रिं कुमारा अपि पयः पिबन्ति ८ यवाग्वास्यैताँ रात्रिमग्निहोत्रँ हुत्वाग्निहोत्रोच्छेषणँ हविरातञ्चनं निदधाति ९
सान्नाय्यपात्राणि प्रक्षाल्य द्वन्द्वं प्रयुनक्ति १० उत्तरेण गार्हपत्यं कुम्भीं दोहनँ शाखापवित्र-मुपवेषमभिधानीं निदाने येन चार्थी भवति ११</description>
    </item>
    
    <item>
      <title>१२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/12/</guid>
      <description>शुन्धध्वं दैव्याय कर्मणे देवयज्यायै इति त्रिः १
अथैतानि निष्टपति निष्टप्तँ रक्षो निष्टप्तोऽघशँ सः इति २
अथ गा आयतीः प्रतीक्षते एता आचरन्ति मधुमद् दुहानाः प्रजावतीर्यशसो विश्वरूपाः । बह्वीर्भवन्तीरुपजायमाना इह व इन्द्रो रमयतु गावः इति ३
अदित्यै रास्नासि इत्यभिधानीमादाय पूषासि इति वत्समभिदधाति । पूषा स्थ इति वा सर्वान् ४
तत आह उपसृष्टां मे प्रब्रूतात् इति ५ उपसृष्टामनुमन्त्रयते अयक्ष्मा वः प्रजया सँ सृजामि रायस्पोषेण बहुला भवन्तीः इति ६
उपसीदन्तमनुमन्त्रयते ऊर्जं पयः पिन्वमाना घृतं च जीवो जीवन्तीरुप वः सदेयम् इति ७</description>
    </item>
    
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/13/</guid>
      <description>सपवित्रां कुम्भीमन्वारभ्य वाचं यच्छति १
धारयन्नास्ते २ धाराघोषम-भिमन्त्रयते उत्सं दुहन्ति कलशं चतुर्बिलमिडां देवीं मधुमतीँ सुवर्विदम् । तदिन्द्रा ग्नी जिन्वतँ सूनृतावत् तद्यजमानममृतत्वे दधातु इति ३
दुह्यमाने विप्रुषोऽनुमन्त्रयते हुत स्तोको हुतो द्र प्सः इति ४ दुग्ध्वा हरति ५
तं पृच्छति कामधुक्षः प्र णो ब्रूहीन्द्रा य हविरिन्द्रि यम् इति ६
महेन्द्रा य इति वा यदि महेन्द्र याजी भवति ७
अमूं यस्यां देवानां मनुष्याणां पयो हितम् इति नाम गृह्णाति ८
सा विश्वायुः इत्यनुमन्त्रयते ९</description>
    </item>
    
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/14/</guid>
      <description>विसृष्टवागनन्वारभ्य तूष्णीमुत्तरा दोहयित्वा कुम्भ्याँ सङ्क्षालनमानयति सम्पृच्यध्वमृतावरीः इति १
श्रपयित्वा कर्षन्निवोदगुद्वासयति दृँ ह गा दृँ ह गोपतिं मा वो यज्ञपती रिषत् इति २
प्रागित्येकेषां प्रागुदगित्येकेषाम् ३
शीतं बुध्नं कृत्वा दध्नातनक्ति सोमेन त्वा तनच्मीन्द्रा य दधि इति ४
महेन्द्रा य इति वा यदि महेन्द्र याजी भवति ५
अग्निहोत्रोच्छेषणमानयति यज्ञस्य सन्तति-रसि यज्ञस्य त्वा सन्ततिमनु सन्तनोमि इति ६ अग्निहोत्रोच्छेषणमानीय दध्या-नयेदित्याश्मरथ्यः । दध्यानीयाग्निहोत्रोच्छेषणमित्यालेखनः ७ यद्यग्नि-होत्रोच्छेषणं न विन्देत् तण्डुलैरातञ्च्यात् । यदि तण्डुलान् न विन्देदोषधीभि-रातञ्च्यात् ८
आपो हविःषु जागृत यथा देवेषु जाग्रथ । एवमस्मिन् यज्ञे यजमानाय जागृत इत्यपिधानेऽप आनीयोदन्वतायस्पात्रेण दारुपात्रेण वापिदधाति अदस्तमसि विष्णवे त्वा यज्ञायापिदधाम्यहम् । अद्भिररिक्तेन पात्रेण याः पूताः परिशेरते इति ९</description>
    </item>
    
    <item>
      <title>१५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/15/</guid>
      <description>न मृन्मयेनापिदध्यात् । यदि मृन्मयेनापिदध्यात् तृणं काष्ठं वान्तर्धाया-पिदध्यात् १
अपिधायानधः सादयति विष्णो हव्यँ रक्षस्व इति २
तथैव रात्रौ प्रातर्दोहाय वत्सानपाकरोति ३
अपि वापराह्ण एवोभयोर्दोहयोर्वत्सा-नपाकुर्यात् ४
उपधाय कपालानि सायन्दोहवत् प्रातर्दोहं दोहयति ५
एतावन्नाना । उदगग्रं पवित्रं निदधाति ६
नातनक्ति ७
नासोमयाजी सन्नयेदिति विज्ञायते ८ सन्नयेदित्येकेषाम् ९
ऐन्द्र मेके सान्नाय्यँ समामनन्ति माहेन्द्र मेके १०
त एते महेन्द्र याजिनः शुश्रुवान् ग्रामणी राजन्य और्वो गौतमो भारद्वाजः ११ त आदित एवाग्नीनाधाय महेन्द्रं यजेरन् १२
अथेतर इन्द्र या-जिनः १३</description>
    </item>
    
    <item>
      <title>१६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/16/</guid>
      <description>श्वो भूतेऽग्नीन् परिस्तीर्य यथा पुरस्तात् कर्मणे वां देवेभ्यः शकेयम् इति हस्ताववनिज्य पात्राणि प्रक्षाल्य द्वन्द्वं प्रयुनक्ति दशापराणि दश पूर्वाणि १
स्फ्यं च कपालानि चाग्निहोत्रहवणीं च शूर्पं च कृष्णाजिनं च शम्यां चोलूखलं च मुसलं च दृषदं चोपलां चेत्युत्तरेण गार्हपत्यम् २
स्रुवं च जुहूं चोपभृतं च ध्रुवां च प्राशित्रहरणं चाज्यस्थालीं च वेदं पात्रीं च प्रणीताप्रणयनं चेडापात्रं चेत्युत्तरेणाहवनीयम् ३
यथोपपातमवशिष्टान्यन्ततः प्रातर्दोहपात्राणि ४
खादिरः स्रुवः स्फ्यः शम्या प्राशित्रहरणं च । पर्णमयी जुहूः । आश्वत्थ्युपभृत् । वैकङ्कती ध्रुवाग्निहोत्रहवणी च ५</description>
    </item>
    
    <item>
      <title>१७</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/17/</guid>
      <description>वैकङ्कतानीत्यालेखनः १
वारणान्यहोमार्थानि स्युः २
विज्ञायते तस्माद्वारणो यज्ञापचारः । न त्वेनेन जुहुयादिति ३
गार्हपत्यात्प्रक्रम्य सन्ततां प्राचीमुलपराजीँ स्तृणात्याहवनीयात् यज्ञस्य सन्ततिरसि यज्ञस्य त्वा सन्तत्यै स्तृणामि सन्तत्यै त्वा यज्ञस्य इति ४
अत्र ब्रह्मा प्रपद्यते ५
बर्हिषः समावप्रछिन्नाग्नौ दर्भौ प्रादेशमात्रौ पवित्रे कुरुते पवित्रे स्थो वैष्णवी वायुर्वां मनसा पुनातु इति ६
तृणं काष्ठं वान्तर्धाय छिनत्ति न नखेन ७ अथैने अद्भिरनुमार्ष्टि विष्णोर्मनसा पूते स्थो वैष्णवी स्थो वायुपूते स्थः इति ८
अथैने अभिमन्त्रयते इमौ प्राणापानौ यज्ञस्याङ्गानि सर्वशः । आप्याययन्तौ सञ्चरतां पवित्रे हव्यशोधने इति ९</description>
    </item>
    
    <item>
      <title>१८</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/18/</guid>
      <description>तस्मिन्नुत्तरेण गार्हपत्यमुपविश्य पवित्रान्तर्हिते पात्रेऽप आनयति को वो गृह्णाति स गृह्णातु इति १
अपो गृह्णन्निमां मनसा ध्यायति २
उपबिलं चमसं पूरयित्वोदगग्राभ्यां पवित्राभ्यां त्रिरुत्पूयाभिमन्त्रयते यथा पुरस्तात् ३
ब्रह्माणमामन्त्रयते ब्रह्मन्नपः प्रणेष्यामि यजमान वाचं यच्छ इति ४
प्रणीताः प्रणयन् वाचं यच्छत्या हविष्कृतः ५
प्रसूतो ब्रह्मणा समं प्राणैर्धारय-माणोऽविषिञ्चन् स्फ्येनोपसङ्गृह्य हरत्यनुपसङ्गृह्य वा को वः प्रणयति स वः प्रणयतु ॥ अपो देवीः प्रणयामि यज्ञँ सँ सादयन्तु नः । इरं मदन्तीर्घृतपृष्ठा उदाकुः सहस्रपोषं यजमाने न्यञ्चतीः इति ६
मनसा मन्त्रं जपति ७ उत्तरेणाहवनीयं प्रणीताः सादयति को वो युनक्ति स वो युनक्तु इति ८ दर्भैरपिधाय पवित्रे आदाय पात्राणि सम्मृशति सँ सीदन्तां दैवीर्विशः पात्राणि देवयज्यायै इति ९</description>
    </item>
    
    <item>
      <title>१९</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/19/</guid>
      <description>यजमानमामन्त्रयते यजमान हविर्निर्वप्स्यामि इति १
ॐ निर्वप इति यजमानः प्रत्याह २
यदि यजमानः प्रवसेत् अग्ने हविर्निर्वप्स्यामि इति ब्रूयात् ३
अपरेण गार्हपत्यं प्रागीषँ शकटमवस्थाप्य तस्मिन् पुरोडाशीयानाधाय दक्षिणां युगधुरमभिमृशति धूरसि धूर्व धूर्वन्तम् इति ४
एवमुत्तराम् ५
त्वं देवानामसि सस्नितमम् इत्युत्तरामीषामालभ्य जपति ६
विष्णुस्त्वाक्रँ स्त इत्युत्तरे चक्रे दक्षिणं पादमत्यादधाति ७
अह्रुतमसि हविर्धानम् इत्यारोहति ८
मित्रस्य त्वा चक्षुषा प्रेक्षे इति परिणाहं प्रेक्षते ९
उरु वाताय इत्यपच्छाद्यान्तः शकट उपविश्य दशहोतारं व्याख्याय यच्छन्तु त्वा पञ्च इति व्रीहीन् यवान् वाग्निहोत्रहवण्यां मुष्टीनोप्य तिरः पवित्रँ शूर्पे निर्वपति देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्यामग्नये जुष्टं निर्वपामि इति १०</description>
    </item>
    
    <item>
      <title>२०</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/20/</guid>
      <description>इदं देवानाम् इति निरुप्तानभिमृशति । इदमु नः सह इति यतोऽधि निर्वपति १ स्फात्यै त्वा नारात्यै इति हविरादायोपनिष्क्रामति इदमहं निर्वरुणस्य पाशात् इति २
विहारमभिवीक्षते सुवरभि वि ख्येषं वैश्वानरं ज्योतिः इति ३
दृँ हन्तां दुर्या द्यावापृथिव्योः इति प्रत्यवरोहति ४
आहरति उर्वन्तरिक्षम-न्विहि इति ५
अपरेणाहवनीयमुपसादयति अदित्यास्त्वोपस्थे सादयामि इति ६
परिददाति अग्ने हव्यँ रक्षस्व ॥ अग्नीषोमौ हव्यँ रक्षेथाम् ॥ इन्द्रा ग्नी हव्यँ रक्षेथाम् इति यथादेवतम् ७
अग्ने हव्यँ रक्षस्व इति वा ८
सशूकाया-मग्निहोत्रहवण्यां तिरः पवित्रमप आनीयोदगग्राभ्यां पवित्राभ्यां त्रिरुत्पूया-भिमन्त्रयते यथा पुरस्तात् ९</description>
    </item>
    
    <item>
      <title>२१</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/21/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/21/</guid>
      <description>सावित्रेण कृष्णाजिनमादायोत्करे त्रिरवधूनोत्यूर्ध्वग्रीवं बहिर्विशसनम् अव-धूतँ रक्षोऽवधूता अरातयः इति १
उत्तरेण विहारं प्रतीचीनग्रीवमु-त्तरलोमास्तृणाति अदित्यास्त्वगसि इति २
प्रति त्वा पृथिवी वेत्तु इति प्रतीचीं भसदं प्रतिसमस्यति ३
अनुत्सृजन् कृष्णाजिनमुलूखलमधिवर्तयति अधि-षवणमसि वानस्पत्यम् इति ४
अनुत्सृजन्नुलूखलँ हविरावपति अग्नेस्तनूरसि वाचो विसर्जनं देववीतये त्वा गृह्णामि इति त्रिर्यजुषा तूष्णीं चतुर्थम् ५
अद्रि रसि वानस्पत्यः इति मुसलमादाय हविष्कृतं त्रिराह्वयति । हविष्कृदेहि इति ब्राह्मणस्य आद्र व इति राजन्यस्य आगहि इति वैश्यस्य ६
अवहन्ति अव रक्षो दिवः सपत्नं वध्यासम् इति ७</description>
    </item>
    
    <item>
      <title>२२</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/22/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/22/</guid>
      <description>उत्तरतः शूर्पमुपोहति वैणवमैषीकं नलमयं वा वर्षवृद्धमसि इति १
हविरुद्वपति प्रति त्वा वर्षवृद्धं वेत्तु इति २
उत्करे परापुनाति परापूतँ रक्षः परापूता अरातयः इति ३
अपहतँ रक्षः इति तुषान् प्रतिहन्ति ४ मध्यमे पुरोडाशकपाले तुषानोप्याधस्तात् कृष्णाजिनस्योपवपति रक्षसां भागोऽसि इति ५
अप उपस्पृश्य विविनक्ति वायुर्वो वि विनक्तु इति ६
पात्र्यां तण्डुलान् प्रस्कन्दयति देवो वः सविता हिरण्यपाणिः प्रति गृह्णातु इति ७
प्रस्कन्नानभिमृशति देवेभ्यः शुन्धध्वम् इति ८
हविष्कृतं प्रेष्यति त्रिष्फली-कर्तवै इति ९
या यजमानस्य पत्नी साभ्युदेत्यावहन्त्यन्यो वा १०</description>
    </item>
    
    <item>
      <title>२३</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/23/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/23/</guid>
      <description>व्याख्यातमास्तरणम् १
कृष्णाजिनेऽभीव ग्रीवाः पश्चादुदीचीनकुम्बाँ शम्यां निदधाति दिव स्कम्भनिरसि इति २
शम्यायां दृषदं धिषणासि पर्वत्या इति । दृषद्युपलां धिषणासि पार्वतेयी इति ३
दृषदि तण्डुलानधिवपति देवस्य त्वा सवितुः प्रसवेऽश्विनोर्बाहुभ्यां पूष्णो हस्ताभ्यामग्नये जुष्टमधि वपामि ॥ अग्नीषोमाभ्याम् इति यथादेवतम् । त्रिर्यजुषा तूष्णीं चतुर्थम् ४
सन्ततं पिनष्टि ५
प्राणाय त्वा इति प्राचीमुपलां प्रोहति । अपानाय त्वा इति प्रतीचीम् । व्यानाय त्वा इति मध्यदेशे व्यवधारयति ६ दीर्घामनु प्रसितिमायुषे धाम् इति प्राचीमन्ततोऽनुप्रोहति ७ कृष्णाजिने पिष्टानि प्रस्कन्दयति देवो वः सविता हिरण्यपाणिः प्रति गृह्णातु इति ८</description>
    </item>
    
    <item>
      <title>२४</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/24/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/24/</guid>
      <description>पत्नी पिनष्टि दासी वा १
धृष्टिरसि ब्रह्म यच्छ इत्युपवेषमादाय गार्हपत्यात् प्रत्यञ्चावङ्गारौ निरूह्यान्यतरमुत्तरापरमवान्तरदेशं प्रतिनिरस्यति अपाग्नेऽग्नि-मामादं जहि निष्क्रव्यादँ सेध इति २
आ देवयजं वह इत्यन्यतरमवस्थाप्य तस्मिन् कपालमुपदधाति ध्रुवमसि पृथिवीं दृँ ह इति ३
तत् सव्यस्या-ङ्गुल्याधिनिधाय कपालेऽङ्गारमधिवर्तयति निर्दग्धँ रक्षो निर्दग्धा अरातयः इति ४
धर्त्रमसि ॥ धरुणमसि इति पूर्वम्पूर्वं कपालमुपदधाति । धर्मासि इति दक्षिणम् । चित स्थ इत्युत्तरम् । मरुताँ शर्धोऽसि इति षष्ठम् । चिदसि ॥ परिचिदसि इत्यवशिष्टे उपदधाति । तूष्णीं वाष्टौ सम्पादयति ५</description>
    </item>
    
    <item>
      <title>२५</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/25/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/25/</guid>
      <description>अथैनानि पवित्राभ्यामुत्पुनाति देवो वः सवितोत्पुनातु इति पच्छो गायत्र्! या १
प्रणीताभिर्हवीँ षि संयौति २
अन्या वा यजुषोत्पूय ३
स्रुवेण प्रणीताभ्य आदाय वेदेनोपयम्याहरति ४
समापो अद्भिरग्मत इति पिष्टेष्वानयति ५
अद्भ्यः परि प्रजाता स्थ समद्भिः पृच्यध्वम् इति तप्ताभिः प्रदक्षिणं पर्याप्लावयति ६
जनयत्यै त्वा सं यौमि इति संयुत्य विभजते यथाभागं व्यावर्तेथाम् इति यतः पुनर्न सँ हरिष्यन् भवति ७
अथाभिमृशति अग्नये त्वा इति दक्षिणं पिण्डम् अग्नीषोमाभ्यां त्वा इत्युत्तरं पौर्णमास्याम् इन्द्रा ग्निभ्याम् इत्यमावास्यायाम-सन्नयतः ८ इदमहँ सेनाया अभीत्वर्यै मुखमपोहामि इति वेदेन कपालेभ्यो-ऽङ्गारानपोह्य मखस्य शिरोऽसि इति दक्षिणं पिण्डमादाय दक्षिणे कपाल-योगेऽधिश्रयति घर्मोऽसि विश्वायुः इति ९</description>
    </item>
    
    <item>
      <title>२६</title>
      <link>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/26/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sUtram/bhAradvAjaH/shrauta-sUtram/01/26/</guid>
      <description>सर्वाणि कपालान्यभिप्रथयति उरु प्रथस्वोरु ते यज्ञपतिः प्रथताम् इति १ अतुङ्गमनपूपाकृतिं कूर्मस्येव प्रतिकृतिमश्वशफमात्रं करोति २ पात्र्यामप आनीय प्रदक्षिणं लेपेनानुपरिमार्ष्टि त्वचं गृह्णीष्व इत्येकैकम् । नातिक्षारयति ३
त्रिः पर्यग्नि करोति अन्तरितँ रक्षोऽन्तरिता अरातयः इति ४
परि वाजपतिः कविः इति वा ५ देवस्त्वा सविता श्रपयतु इत्युल्मुकैः प्रतितपति ६
अग्निस्ते तनुवं माति धाक् इति दर्भैरभिज्वलयति ७
अविदहन्तः श्रपयत इति वाचं विसृजते ८
सं ब्रह्मणा पृच्यस्व इति वेदेन पुरोडाशे साङ्गारं भस्माध्यूहति ९ अथाङ्गुलिप्रक्षालनं पात्रीनिर्णेजनमित्युल्मुकेनाभितप्य स्फ्येनान्तर्वेदि तिस्रः प्राचीरुदीचीर्वा लेखा लिखित्वासँ स्यन्दयन् प्रत्यगपवर्गं त्रिर्निनयति एकताय स्वाहा इत्येतैः प्रतिमन्त्रम् १०</description>
    </item>
    
  </channel>
</rss>
