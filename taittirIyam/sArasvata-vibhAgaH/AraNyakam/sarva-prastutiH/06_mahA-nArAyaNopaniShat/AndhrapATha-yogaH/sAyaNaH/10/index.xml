<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१० on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/</link>
    <description>Recent content in &#43;१० on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/01/</guid>
      <description>अथ दशमः प्रपाठकः। अथ नारायणोपनिषत्। (तत्र प्रथमोऽनुवाकः।)
ह॒रिः॒ ॐ
स॒ह ना॑ववतु । स॒ह नौ॑ भुनक्तु। स॒ह वी॒र्य॑ करवावहै। ते॒ज॒स्वि नावधी॑तमस्तु॒ मा वि॑द्विषा॒वहै॑॥ ॐ शान्तिः॒ शान्तिः॒ शान्तिः॑+। इति शान्तिः।
वागीशाद्याः सुमनसः सर्वार्थानामुपक्रमे। यं नत्वा कृतकृत्याः स्युस्तं नमामि गजानानम्॥ १॥ यस्य निःश्वसितं वेदा यो वेदेभ्योऽखिलं जगत्। निर्ममे तमहं वन्दे विद्यातीर्थमहेश्वरम्॥ २॥ वारुण्युपनिषद्युक्ता ब्रह्मविद्या ससाधना। याज्ञिक्यां खिलरूपायां सर्वशेषोऽभिधीयते॥ ३॥
यथा बृहदारण्यके सप्तमाष्टामाध्यायौ खिलकाण्डत्वेनाऽऽचार्यैरुदात्द्दतौ, तथेयं नारायणीयाख्या याज्ञिक्युपनिषदपि खिलकाण्डरूपा तल्लक्षणोपेतत्वात्। कर्मोपासनब्रह्मकाण्डेषु त्रिष्वपि यद्यद्वक्तव्यमवशिष्टं तस्य सर्वस्याभिधानेन प्रकीर्णरूपत्वं खिलत्वम्। बृहदारण्यके सप्तमाध्याये&amp;ndash; &amp;ldquo;पूर्णमदः पूर्णमिदम् &amp;quot; इत्यादिना ब्रह्मतत्त्वमभिहितम्। &amp;ldquo;ॐ खं ब्रह्म &amp;quot; इत्यादिभिरष्टमाध्यायगतैश्च &amp;ldquo;यो ह वै ज्येष्ठं च श्रेष्ठं च वेद &amp;quot; इत्यादिभिर्वाक्यैर्नानाविधान्युपासनान्यभिहितानि। &amp;ldquo;स यः कामयेत महत्प्राप्नुयाम् &amp;quot; इत्यादिना मन्थाख्यं कर्माभिहितम्। तथा पुत्रविशेषादिकामनायुक्तानां तत्कर्माण्यभिहितानि। एवमत्राप्यम्भस्य पार इत्यादिना ब्रह्मतत्त्वमभिहितम्। &amp;ldquo;आदित्यो</description>
    </item>
    
    <item>
      <title>०३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/03/</guid>
      <description>अथ तृतीयोऽनुवाकः।
अन्नसमृद्धिकामस्य तेष्वेव मन्त्रेषु पाठान्तरमाह&amp;ndash; भूरन्न॑म॒ग्नये॑ पृथि॒व्यै स्वाहा॒ भूवोऽन्नं॑ वा॒यवे॒ऽन्तरि॑क्षाय॒ स्वाहा॒ सुव॒रन्न॑मादि॒त्याय॑ दि॒वे स्वाहा॒ भूर्भुवः॒ सुव॒रन्नं॑ च॒न्द्रम॑से दि॒ग्भ्यः स्वाहा॒ नमो॑ दे॒वेभ्यः॑ स्व॒धा पि॒तृभ्यो॒ भूर्भुवः॒ सुव॒रन्न॒मोम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि तृतीयोऽनुवाकः॥ ३॥
अन्नद्रव्यं स्वाहुतमस्तु। समृद्धमन्नमों प्राप्नोमीतियेतावानेव विशेषः॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि तृतीयोऽनुवाकः॥ ३॥
१ झ. ०यपरतां। २ ग. झ. ०तिपाद्या०। ३ ग. ०द्याग्न०।
[[711]]
[प्रपा॰ १० अनु॰ ४&amp;ndash;५] कृष्णयजुर्वेदीयं तैत्तिरीयारण्यकम्।</description>
    </item>
    
    <item>
      <title>०४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/04/</guid>
      <description>अथ चतुर्थोऽनुवाकः।
पूजाकामस्य पुनरप्यन्यपाठमाह&amp;mdash; भूर॒ग्नये॑ च पृथि॒व्यै च॑ मह॒ते च॒ स्वाहा॒ भुवो वा॒यवे॑ चा॒न्तरि॑क्षाय च मह॒ते च॒ स्वाहा॒ सुव॑रादि॒त्याय॑ च दि॒वे च॑ मह॒ते च॒ स्वाहा॒ भूर्भुवः॒ सुव॑श्च॒न्द्रम॑से च॒ नक्ष॑त्रेभ्यश्च दि॒ग्भ्यश्च॑ मह॒ते च॒ स्वाहा॒ नमो॑ दे॒वेभ्यः॑ स्व॒धा पि॒तृभ्यो॒ भूर्भुवः॒ सुव॒र्मह॒रोम्, इति॥
इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि चतुर्थोऽनुवाकः॥ ४॥ महते प्रौढाय पूज्याय वा हिरण्यगर्भाय। चकारैस्तत्तद्देवतानां सेवका देवाः परिगृह्यन्ते। तेभ्योऽपि स्वाहुतमित्युक्तं भवति। महर्रो पूजां प्राप्नवानि॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि चतुर्थोऽनुवाकः॥ ४॥</description>
    </item>
    
    <item>
      <title>०५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/05/</guid>
      <description>अथ पञ्चमोऽनुवाकः।
पूर्वत्र भूरग्नय इत्यनुवाके सर्वसाधारणाः पापक्षयार्था होममन्त्रा उक्ताः। अथ प्रतिबन्धनिवारणेन मुमुक्षोर्ज्ञानप्राप्त्यर्था होममन्त्र उच्यन्ते________________________ पाहि नो अग्न एन॑से स्वा॒हा। पाहि नो विश्ववेद॑से स्वा॒हा यज्ञं पाहि विभाव॑सो स्वा॒हा। सर्वं पाहि शतक्र॑तो स्वा॒हा, इति। इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि पञ्चमोऽनुवाकः॥ ५॥ हेऽग्ने नोऽस्मानेनसो ज्ञानप्रतिबन्धकात्पापात्पाहि रक्ष। तुभ्यमिदं स्वा[हा ] हुतमस्तु नोऽस्माकं विश्ववेदसे कृत्स्नतत्त्वज्ञानसिद्ध्यर्थं पाहि तत्साधनसंपादनेन पालय। तदर्थं तुभ्यमिदं स्वा[हा ]हुतमस्तु। विशेषेण भानं दीप्तिर्विभा सैव वसु धनं
[[712]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ] यस्याग्नेः सोऽयं विभावसुः। हे विभावसो यज्ञं विविदिषाहेतुत्वेनास्माभिरनुष्ठीयमानं पाहि निर्विघ्नेन समाप्तिं नीत्वा पालय। शतसंख्याकाः क्रतवो येनाग्निना निष्पाद्यन्ते सोऽयं शतक्रतुः। हे शतक्रतो सर्वं ज्ञानसाधनं गुरुशास्त्रादिकं पाहि॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि पञ्चमोऽनुवाकः॥ ५॥</description>
    </item>
    
    <item>
      <title>०६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/06/</guid>
      <description>अथ षष्ठोऽनुवाकः।
अथ ज्ञानप्रतिपादककृत्स्रवेदान्तप्राप्तिकामेन जप्यं मन्त्रमाह&amp;mdash; यश्छन्द॑सामृष॒भो वि॒श्वरू॑प॒श्छन्दो॑भ्य॒श्छन्दा॑ ꣳ स्यावि॒वेश॑। सता ꣳ शिक्य प्रोवाचो॑पनि॒षदिन्द्रो॑ ज्ये॒ष्ठ इ॑न्द्रि॒याय॒ ऋषि॑भ्यो॒ नमो॑ दे॒वेभ्यः॑ स्व॒धा पि॒तृभ्यो॒ भूर्भुवः॒ ऋषि॑भ्यो॒ मनो॑ दे॒वेभ्यः॑ स्व॒धा पि॒तृभ्यो॒ भूर्भुवः॒ सुव॒रोम्, इति। इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि षष्ठोऽनुवाकः॥ ६॥
यः प्रणवश्छन्दसां वेदानां मध्य ऋषभः श्रेष्ठः, विश्वरूपः सर्वजगदात्मकः, एत द्वेदसारत्वं विश्वरूपत्वं च सांहित्यामुपनिषदि प्रपञ्चितम्। तादृशः प्रणवश्छन्दोभ्यो वेदेभ्यः प्रादुर्भूत इति शेषः। वेदसारत्वेन प्रजापतेः प्रत्यभादित्यर्थः। स पुनश्छन्दांसि गायत्र्यादीन्याविवेश। छन्दोभिरुपलक्षितेषु मन्त्रेषु प्रयोक्तव्यः। तथाच प्रपञ्चसारेऽभिहितम्________________________ &amp;ldquo;अस्य तु वेदादित्वात्सर्वमनूनां प्रयुज्यते ह्यादौ &amp;quot; इति। तेन प्रणवेन प्रतिपाद्य इन्द्रः परमैश्वर्ययुक्तः परमात्मोपनिषत्प्रोवाचोपनिषदं ब्रह्मविद्यां सर्ववेदान्तसिद्धामुक्तवान्। कीदृश इन्द्रः। सतां शिक्यः सद्भिः कर्मानुष्ठायिभिरुपासकै- र्ज्ञानिभिश्च प्राप्तुं शक्यः, ज्येष्ठः कारणत्वेन सर्वस्मात्प्रथमः। किमर्थं विद्यामुक्तवानित्युच्यते&amp;mdash;ऋषिभ्य ऋषीणामन्तर्मुखाणां जिज्ञासूनामिन्द्रियाय ज्ञानसामर्थ्यार्थम्। अतोऽहं तत्प्रतिबन्धनिवारणाय देवेभ्यः पितृभ्यश्च नमस्करोमि। भूर्भुवः सुवरों लोकत्रयाव-</description>
    </item>
    
    <item>
      <title>०७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/07/</guid>
      <description>अथ सप्तमोऽनुवाकः।
अथ लब्धानां वेदानामविस्मरणाय जप्यं मन्त्रमाह&amp;mdash; नमो॒ ब्रह्म॑णे धा॒रणं॑ मे अ॒स्त्वनि॑राकरणं धा॒रयि॑ता भूयासं॒ कर्ण॑योः श्रु॒तं मा च्यो॑ढ्वं॒ ममा॒मुष्य॒ ओम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि सप्तमोऽनुवाकः॥ ७॥
ब्रह्मणे जगत्कारणाय नमोऽस्तु। तत्प्रसादान्मदीये चित्ते ग्रन्थतदर्थयो- र्धारणमस्तु। [अनिराकरणं ] निराकरणं विस्मरणं यथा न भवति तथा धारयिता भूयासम्। अमुष्येत्थं प्रार्थयमानस्य मम कर्णयोर्यत्किंचिद्वेदशास्त्रादिकं यदा कदाचिदपि श्रुतमासीत्तत्सर्वं हे देवा मा च्योढ्वं मा विनाशयत। ततोऽहर्मो प्राप्नुयां स्थिरं धारणमिति शेषः॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि सप्तमोऽनुवाकः॥ ७॥</description>
    </item>
    
    <item>
      <title>०८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/08/</guid>
      <description>अथाष्टमोऽनुवाकः।
अथ ज्ञानसाधनं यत्तपश्चित्तैकाग्र्यमस्ति &amp;ldquo;मनसश्चेन्द्रियाणां च ह्यैकाग्र्यं परमं तपः &amp;quot; इति श्रुतेः। तत्तपः श्रौतस्मार्तसर्वकर्मस्वरूपतया प्रशंसति। यद्वा तथाविधतपःसिद्ध्यर्थं जप्यं मन्त्रमाह&amp;mdash; ऋ॒तं तपः॑ स॒त्यं तपः॑ श्रु॒तं तपः॑ शा॒न्तं तपो॒ दानं॒
१ ख. झ. ०स्तु। त्वत्प्र०। २ ग. झ. देव। ३ ग. झ. ०य। ततोऽ०। ४ झ. स्मृतेः। ५ ग. झ. ०पो दमस्तपो दा०। ९०
[[714]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ९ तपो॒ यज्ञं॒ तपो॒ भूर्भुवः॒ सुव॒र्ब्रह्मै॒तदुपास्स्यै॒तत्तपः॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्यष्टमोऽनुवाकः॥ ८॥ ऋतं मनसा यथार्थवस्तुचिन्तनम्। सत्यं वाचा यथार्थभाषणम्। श्रुतं वेदस्य पुर्वोत्तरभासार्थावबोधयोर्मीमांसयोः श्रवणम्। शान्तं शान्तिर्बाह्येन्द्रिया- भ्यन्तरेन्द्रियोपरतिः। दानं धनेषु स्वत्वनिवृत्तिः परस्वत्वापादनपर्यन्ता। यज्ञो-ऽग्निहोत्रादिः। तदेतत्सर्वमर्वाचीनं तपः। भूरादिलोकत्रयात्मकं विराहरूपं यद्ब्रह्मास्ति हे मुमुक्षो एतद्ब्रह्मोपास्स्व विजातीयप्रत्ययरहितं कुरु। तदेतदुपासनमुत्तमं तपः॥</description>
    </item>
    
    <item>
      <title>०९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/09/</guid>
      <description>अथ नवमोऽनुवाकः।
अथ विहितानुष्ठानरूपं पुण्यं ज्ञानसाधनतया प्रशंसति। निषिद्धचरणं ज्ञानप्रतिबन्धकतया निन्दति&amp;mdash; यथा॑ वृ॒क्षस्य॑ सं॒पुष्पि॑तस्य दू॒राद्ग॒न्धो वा॑त्ये॒वं पुण्य॑स्य क॒र्मणो॑ दू॒राद्ग॒न्धो वा॑ति॒ यथा॑ऽसिधा॒रां क॒र्तेऽव॑हि- तामव॒क्रामे॒द्यद्युवे॒ हुवे॒ ह वा॑ वि॒ह्वदिष्यामि क॒र्तं प॑तिष्या॒मीत्ये॒वम॒नृता॑दा॒त्मानं॑ जु॒गुप्से॑त्, इति॥
इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि नवमोऽनुवाकः॥ ९॥ लोके यथा वृक्षस्योद्यानादौ स्थितस्य चम्पकपाटलकेतकीपुंनागादेः संपुष्पितस्य सम्यग्विकसितपुष्पोपेतस्य यो गन्धः सुरभिरस्ति सोऽयं दूराद्देशाद्वाति वायुना सहाऽऽगच्छति एवं पुण्यकर्मणो ज्योतिष्टोमादेः सत्कीर्तिः सुगन्धसमाना दूराद्वाति मनुष्यलोकात्स्वर्गे गच्छति। तस्मात्पुण्यमनुष्ठेयम्। अथ पापस्य दृष्टान्त उच्यते&amp;mdash;यथा लोके राजामात्यादीनां विनोदाय प्रवृत्तो वंशाग्रवृत्तादिदुर्घटव्यापारेष्वत्यन्तकुशलमनाः कश्चित्कर्ते कूपादावगाधे कस्मिंश्चिद्गर्तविशेषेऽवहितां प्रसारिताम-</description>
    </item>
    
    <item>
      <title>१०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/10/</guid>
      <description>अथ दशमोऽनुवाकः।
यथोक्तप्रशंसोपेतपुण्यानुष्ठानेन निषिद्धाचरणवर्जितेन शुद्धान्तःकरणस्य पुरुषस्य तत्त्वमुपदेष्टुमयमनुवाक आरभ्यते। तत्र प्रथमामृचमाह________________________ अ॒णोरणी॑यान्मह॒तो मही॑याना॒त्मा गुहा॑यां॒ निहि॑तोऽस्य ज॒न्तोः। तम॑क्रतुं पश्यति वीतशो॒को धा॒तुः प्र॒सादा॑न्महि॒मान॑मीशम्, इति।
सच्चिदानन्दैकरसः परमेश्वरः सर्वाधिष्ठानत्वेन सर्वस्य जगतः स्वरूपत्वा-दात्मशब्देनोच्यते। आत्मशब्दश्च स्वरूपवाचीति प्रसिद्धम्। मायाकार्यभूते लौकिकव्यवहारे सूक्ष्मत्वेन प्रसिद्धः परमाणुर्व्द्यणुकादिरणुशब्दवाच्यः। तस्मादप्ययमात्माऽतिशयेन सूक्ष्मत्वादणीयान्। परमाणुव्द्यणुकादीना- मस्मदादिप्रत्यक्षगम्यत्वाभावेऽपि योगिजनचक्षुर्गम्यत्वमस्ति तदप्यात्मनो नास्तीत्यभिप्रेत्याणीयस्त्व-
ख. पुस्तके नास्त्येतत्। २ ग. झ. ०दानीमहं। २ झ. यकारः। ३ ग. यदि पा०। ४ ख. ०मि। अथ त०। ५ ग. ०धिष्ठत्वे०। ६ झ. ०णुव्द्यणु०। ७ ग. ०न सर्वसू०।</description>
    </item>
    
    <item>
      <title>१३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/13/</guid>
      <description>अथ त्रयोदशोऽनुवाकः।
इदानीमादित्यमण्डले परब्रह्मोपासनमाह&amp;ndash; आ॒दि॒त्यो वा ए॒ष ए॒तन्म॒ण्डलं॒ तप॑ति तत्र॒ ता ऋच॒स्तद्द॒चा
१ ग. झ. वै नमो न०। २ ख. झ. सत्यत्वं च। ३ ख. झ. ०र्थिकं सत्यत्वं प्र०। ४ झ. ०त्मकपु०। ५ ग. झ ०नुशृत्ये०। ६ ख. ०षाय न०। ७ ख. ०ब्रह्मण उपा०।
[[733]]
[प्रपा॰ १० अनु॰ १३] कृष्णयजुर्वेदीयं तैत्तिरीयारण्यकम्। म॑ण्डल॒ ꣳ स ऋ॒चां लो॒कोऽथ॒ य ए॒ष ए॒तस्मि॑न्म॒डले॒ऽर्चिर्दी॒- प्यते॒ तानि॒ सामा॑नि॒ स सा॒म्नां लो॒कोऽथ॒ य एष॒ ए॒त- स्मि॑न्म॒ण्डले॒ऽर्चिषि॒ पुरु॑ष॒स्तानि॒ यजू॑ ꣳषि॒ स यजु॑षा मण्डल॒ ꣳ स यजु॑षां लो॒कः सैषा त्र॒य्येव॑ वि॒द्या त॑पति॒ य ए॒षो॑ऽन्तरा॑दि॒त्ये हि॑र॒ण्मयः॒ पुरु॑षः, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि त्रयोदशोऽनुवाकः॥ १३॥</description>
    </item>
    
    <item>
      <title>१४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/14/</guid>
      <description>अथ चतुर्दशोऽनुवाकः।
पूर्वोक्तस्यैवाऽऽदित्यपुरुषस्य सर्वात्मकत्वलक्षणमवशिष्टमुपास्यगुणं दर्श- यति________________________ आ॒दि॒त्यो वै तेज॒ ओजो॒ बलं॒ यश॒श्चक्षुः॒ श्रोत्र॑मा॒त्मा मनो॑ म॒न्युर्मनु॑र्मृ॒त्युः स॒त्यो मि॒त्रो वा॒युराका॒शः प्रा॒णो लो॑क- पा॒लः कः किं कं तत्स॒त्यमन्न॑मायुर॒मृतो॑ जी॒वो विश्वः॑ कत॒मः स्व॑यं॒भूः *प्रजापतिरिति संवत्सरोऽसावादित्यो य ए॒ष पुरु॑ष ए॒ष भू॒ताना॒मधि॑पतिः॒, इति।
योऽयमादित्य उपास्यत्वेनोक्तः स एव तेजआद्यधिपत्यन्तसर्वजगदात्मकः। तेजो दीप्तिः। ओजो बलकारणम्। बलं शरीरशक्तिः। यशः कीर्तिः। चक्षुःश्रोत्रे बाह्येन्द्रिये। आत्मा देहः। मनोऽन्तःकरणम्। मन्युस्तद्धर्मः कोपः। मनुः स्यायंभुवादिः। मुत्युर्यमः। सत्यादयः सत्यवचनाद्यभिमानिनो देवताविशेषाः। कः प्रजापतिः। किमित्यनेन वाचा विशेषनिर्देशानर्हं वस्तुजातं विवक्षितम्। कं सुखम्। तच्छब्देन परोक्षं वस्तु विवक्षितम्। सत्यमनुतवर्जनम्। अन्नं व्रीहियवादिकम्। आयुः शतसंवत्सरादिकम्। अमृतो मरणरहितः। जीवश्चिदात्मा। स च विश्वः शरीरभेदेनानेकविधः। कतमोऽतिश्येन सुखस्वरूपः। स्वयंभूः कारणान्तरादनुत्पन्नः प्रजापतिः। प्रजापतिः प्रजापालको राजादिः। इतिशब्दः प्रदर्शनार्थः। इत्यादिकं सर्वमुदाहरणीयमित्यर्थः। तत्र संवत्सररूपस्य कालस्याऽऽदित्येन निष्पादितत्वात्संवत्सर आदित्यस्वरूपः। य एष सर्वात्मकः पुरुषः स एष भूतानां प्राणिनामधिपतिः स्वामी।</description>
    </item>
    
    <item>
      <title>१५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/15/</guid>
      <description>अथ पञ्चदशोऽनुवाकः।
उपासनायामसमर्थस्याऽऽदित्यदेवताविषयं जप्यं मन्त्रमाह&amp;mdash; घृणिः॒ सूर्य॑ आदि॒त्यो(त्यस्त?)मर्चयति *तपः सत्यं मधु क्षरन्ति तद्ब्रह्म तदाप आपो॒ ज्योती॒ रसो॒ऽमृतं॒ ब्रह्म॒ भूर्भुवः॒ सुव॒रोम्, इति॥
इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि पञ्चदशोऽनुवाकः॥ १५॥
घृणिदींप्तिमान्सूर्य एतन्नामक आदित्योऽदितिदेवतायाः पुत्रः। एतादृशोऽहमस्मि। ईदृशमादित्यं फलार्थिनः सर्वेऽप्यर्चयन्ति। तथा तमादित्यमुद्दिश्य तपश्चरन्तीति शेषः। सत्यमनृतवर्जनम्। अनुतिष्ठन्तीति शेषः। मधु क्षरन्ति मधुरं क्षीरादिकं नैवेद्यरूपेण समर्पयन्ति। तददित्यरूपं ब्रह्म वेदात्मकं परं ब्रह्म वा। तथा तदादित्यरूपमापः, आपो जलरूपं वृष्टिनिष्पादकत्वात्। तथा समुद्रादिगता या
एतदादि तदाप इत्यन्तमनिश्चितस्वरकम्। १ झ. ०मेव दे०। २ ०त्यो न प्रभावा॒त्यक्ष॑रम्। मधु क्षरन्ति॒ तद्र॑सम्। स॒त्यं वै तद्रस॒मापो॒।</description>
    </item>
    
    <item>
      <title>१६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/16/</guid>
      <description>अथ षोडशोऽनुवाकः।
रुद्रदेवताकं मन्त्रमाह&amp;mdash; सर्वो॒ वै रु॒द्रस्तस्मै॑ रु॒द्राय॒ नमो॑ अस्तु। पुरु॑षो॒ वै रु॒द्रः सन्म॒हो नमो॒ नमः॑। विश्वं॑ भू॒तं भुव॑नं चि॒त्रं ब॑हु॒धा जा॒तं जाय॑- मानं च॒ यत्। सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि षोडोशोऽनुवाकः।।१६।।
यो रुद्रः पार्वतीपतिः पुराणेषु प्रसिद्धः स एव सर्वो जीवरूपेण सर्वशरीरेषु प्रविष्टत्वात्तस्मै सर्वात्मकाय रुद्राय नमोऽस्तु। प्रकृतिपुरुषयोर्मध्ये जडात्मिकां प्रकृतिमपोह्य चिदात्मकः पुरुषो यो विद्यते स एव भक्तानुग्रहाय रुद्रमूर्तिरूपेणावभासते। तस्माद्वस्तुतः स रुद्रः सन्माहः &amp;ldquo;सदेव सोम्येदमग्र आसीत् &amp;quot; इत्यादिप्रतिपाद्यमबाधितं सद्रूपं तेजः। तादृशाय रुद्राय पुनः पुनर्नमस्कारोऽस्तु। यज्जडं विश्वमस्ति यच्च भूतं चेतनं प्राणिजातमस्ति, इत्थं चेतनाचेतनरूपेण विचित्रं यद्भुवनं जगत्तत्रापि यज्जगज्जातं पूर्वमेवोत्पन्नं यच्चेदानीं जायमानं स सर्वोऽपि प्रपञ्च एष रुद्रो हि तव्द्यतिरेकेण वास्तवस्य जगतो निरूपयितुमशक्यत्वात्। तादृशाय सर्वात्मकाय रुद्राय नमस्कारोऽस्तु॥</description>
    </item>
    
    <item>
      <title>१७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/17/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/17/</guid>
      <description>अथ सप्तदशोऽनुवाकः।
रुद्रदेवताकं द्वितीयं मन्त्रमाह&amp;mdash; कद्रु॒द्राय॒ प्रचे॑तसे मी॒ढुष्ट॑माय॒ तव्य॑से। वो॒चेम॒ शंत॑म ꣳ
[[737]]
[प्रपा॰ १० अनु॰ १८] कृष्णयजुर्वेदीयं तैत्तिरीयारण्यकम्। हृ॒दे। सर्वो॒ ह्ये॑ष रु॒द्रस्तस्मै॑ रु॒द्राय॒ नमो॑ अस्तु, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि सप्तदशोऽनुवाकः॥ १७॥ कत्थ श्लघायामितिधातोरुत्पन्नः कच्छब्दः प्रशंसामाह। ततः कद्रुद्रः प्रशस्तो रुद्रः, तस्मै। प्रचेतसे प्रकृष्टज्ञायुक्ताय मीढुष्टमाय मिह सेचन इति धातुः। अभीष्टानां कामामनामतिश्येन सेक्त्रे, कामप्रदायेत्यर्थः। तव्यसेऽत्राऽऽदौ सकारस्य च्छान्दसो लोपः। स्तव्याय स्तोतुं योग्यायेत्यर्थः। हृद हृदयवर्तित्वेन तद्रूपाय। शंतममतिशयेन सुखकरं स्तुतिरूपवाक्यं वोचेम कथयाम। सर्वो हीति पूर्ववत्॥</description>
    </item>
    
    <item>
      <title>१८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/18/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/18/</guid>
      <description>अथाष्टादशोऽनुवाकः।
पुनरपि तद्देवताकं मन्त्रान्तरमाह________________________ नमो *हिरण्यबाहवे हिरण्यपतयेऽम्बिका- पतय उमापतये॑ नमो॒ नमः, इति। इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि निषद्यष्टादशोऽनुवाकः॥ १८॥
बाहुशब्दस्य सर्वावयवोपलक्षणात्वाद्धिरण्यबाहवे भक्तानुग्रहाय सुवर्गमयकृत्स्नशरीरयुक्ताय। हिरण्यपतयेऽस्मदीयहिरण्यपालकाय। अम्बिका जगन्माता पार्वती तस्याः +पतये भर्त्रे। तस्या एवाम्बिकाया ब्रह्मविद्यात्मको देह उमाशब्देनोच्यते। तादृश्या उमायाः पतये स्वामिने रुद्राय पुनः पुनर्नमस्कारोऽस्तु। अनेनानुवाकत्रयेणोक्तानां मन्त्राणां त्वरितरुद्राख्या मन्त्रकल्पेषु प्रसिद्धा। तद्विनियोगस्तु रुद्राध्यायजपशेषत्वेन कल्पेषु द्रष्टव्यः॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्यष्टादशोऽनुवाकः॥ १८॥
ख. पुस्तक एतदग्रे&amp;mdash;हिरण्यवर्णायति ग. पिस्तके________________________हिण्यवर्णाय हिरण्यरूपायेति चाधिकं तद्भाष्यासंमतम्। +अत्राग्रे च पत्य इति युक्तं पठि- तुम्। १ ग.</description>
    </item>
    
    <item>
      <title>१९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/19/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/19/</guid>
      <description>अथैकोनविंशोऽनुवाकः
अथाग्निहोत्रकर्मणि होमसाधनद्रव्यस्य कारणभूतं वृक्षविशेषं विधत्ते&amp;ndash; यस्य॒ वैक॑ङ्कत्यग्निहोत्र॒हव॑णी भवति॒ *प्रतिष्ठिताः प्रत्ये॒वास्याऽऽहु॑तयस्तिष्ठ॒न्त्यथो॒ प्रति॑ष्ठित्यै, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि निषद्येकोनविंशोऽनुवाकः॥ १९॥
अग्निहोत्रे हविर्हूयते यया दर्व्या सेयमग्निहोत्रहवणी। सा च वैकङ्कती विकङ्कताख्येन वृक्षेण निष्पादिता यस्याग्निहोत्राणो भवति, अस्याग्निहोत्रिण आहुतयः प्रतिष्ठितास्तयाऽग्निहोत्रहवण्या प्रक्षिप्ताः सत्यः प्रतितिष्ठन्त्येव फलप्रदा भवन्त्येव। अथो अपि च प्रतिष्ठित्या अनुष्ठातुश्चित्तशुद्धिद्वारा तत्त्वज्ञानप्रतिष्ठार्थं संपद्यन्ते। मुमुक्षोश्चित्तशुद्धिद्वारा वेदोक्तानां कृत्स्नकर्मणां मोक्षसाधनत्वं द्योतयितुमुपलक्षणत्वेन कर्माङ्गाभूतो विकङ्कतवृक्षोऽत्र विहितः॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्येकोनविंशोऽनुवाकः॥ १९॥</description>
    </item>
    
    <item>
      <title>२०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/20/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/20/</guid>
      <description>अथ विंशोऽनुवाकः।
अथ चित्तशुद्धिहेतूनां कर्मणां संग्रहेणोपयोगमस्मिन्मोक्षप्रकरणे सूचयित्वा प्रतिबन्धकनिवारकात्रक्षोघ्नमन्त्रञ्जप्यत्वेन विधत्ते&amp;mdash; कृ॒णु॒ष्व पाज॒ इति॒ पञ्च॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि विंशोऽनुवाकः॥ २०॥ संहितायाः प्रथमकाण्डे द्वितीयप्रपाठकस्यान्तिमानुवाके समाम्नाताः &amp;ldquo;कृष्णुष्व पाजः &amp;quot; इत्याद्या ऋचः पञ्च जपितव्या इति शेषः॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि विंशोऽनुवाकः॥ २०॥
एतत्पदमनिश्चितस्वरकम्। १ झ. स्य कर। २ ख. ग. ति प्रत्ये। ३ ख. झ. विवक्षितः।
[[739]]
[प्रपा॰ १० अनु॰ २१&amp;ndash;२२] कृष्णयजुर्वेदीयं तैत्तिरीयारण्यकम्।</description>
    </item>
    
    <item>
      <title>२१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/21/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/21/</guid>
      <description>अथैकविंशोऽनुवाकः।
जीवनहेतुक्षेत्रलाभद्वारा मुक्तिहेतुं पृथिवीदेवताकं मन्त्रमाह&amp;mdash; अदि॑तिर्दे॒वा ग॑न्ध॒र्वा म॑नु॒ष्याः॑ पि॒तरोऽसु॑रा॒स्तेषा॑ ꣳ सर्वभू॒तानां॑ मा॒ता मे॒दिनी॑ महती मही सावि॒त्री गा॑य॒त्री जग॑त्यु॒र्वो पृ॒थ्वी ब॑हु॒ला विश्वा॑ भू॒ता क॑त॒मा काया सा स॒त्येत्य॒मृतेति॑ वसि॒ष्ठः, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्येकविंशोऽनुवाकः॥ २१॥
अदितिशब्दोऽखण्डितेति व्युत्पत्त्या भूभिमाचष्टे। अत एव निघण्टुकारेण पृथिवीनामसु पठितः। देवादयः पञ्च जातिविशेषा अदितिरूपाः। एते च सर्वप्राणिदेहानामुपलक्षकाः। अतस्तेषां सर्वभूतानां देहोपादानत्वादियमदितिर्माता जननी। मेदिनी मधुकैटभमेदसा जाता। अथवा मेदस्विनी कठिनेत्यर्थः। महती गुणाधिका, तच्च सर्वप्राणिकृतोपद्रवसहिष्णुत्वेनावगन्तव्यम्। मही पूज्या। सावित्री सवितुः प्रेरकस्यान्तर्यामिणः संबन्धिनी। गायत्री गायकान्स्वोपासकांस्त्रायते रक्षतीत्यर्थः। जगती जगदाश्रयभूता। उर्व्यनेकसस्याढ्या। पृथ्व्यनेकविस्तारवती। बहुला निबिडावयवा। विश्वा सर्वात्मिका। भूता प्राणिदेहोत्पत्तेः पूर्वमेव विद्यमाना। कतमाऽतिशयेन सुखरूपा। काया सर्वप्राणिदेहरूपेण परिणता। सा प्रसिद्धा। सत्या व्यवहारदशायां बाधरहिता। इत्येवं वसिष्ठो महामुनिराह। तथैवामृता मरणरहिता चतुर्युगपर्यावर्तनेऽप्यवस्थितेत्येतमप्यर्थं वसिष्ठ एवाऽऽह। अतोऽस्य मन्त्रस्य वसिष्ठ ऋषिरित्यर्थः॥</description>
    </item>
    
    <item>
      <title>२२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/22/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/22/</guid>
      <description>अथ द्वाविंशोऽनुवाकः।
वृष्ट्यभावकृतोपद्रवपरिहारेणोपकारिणमब्देवताकं मन्त्रमाह&amp;mdash; आपो॒ वा इ॒द ण् सर्वं॒ विश्वा॑ भू॒तान्यापः॑। प्रा॒णा वा आपः॑ प॒शव॒ आपोऽन्न॒मापोऽमृ॑त॒मापः॑ स॒म्ना-
१ ख. महता। २ ०हारि०। ३ ग. ०पहारि०।
[[740]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ २३] डापो॑ वि॒राडापः॑ स्वा॒राडाप॒श्छन्दा॒ ꣳस्यापो॒ ज्योती॒ ꣳष्यापो॒ यजू॒ ꣳष्यापः॑ स॒त्यमापः॒ सर्वा॑ दे॒वता॒ आपो॒ भूर्भुवः॒ सुव॒राप॒ ओम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि द्वाविंशोऽनुवाकः॥ २२॥
यदिदं जगदस्ति तत्सर्वमापो वै जलमेव। कथमिति तदेव प्रपञ्च्यते________________________विश्वा भूतानि सर्वाणि प्राणिशरीराण्यापो जलं रेतोरूपेण तदुत्पादकत्वात्। प्राणा वै शरीरवर्तिवायवोऽप्यापः, उदपानेन प्राणानामाप्यायनात्। अत एव च्छन्दोगा आमनन्ति&amp;mdash;&amp;ldquo;आपोमयः प्राणो न पिबतो विच्छेत्स्यते &amp;quot; इति। पशवो गवादयोऽप्यापः क्षीरस्वरूपेण तत्र परिणतत्वात्। *अन्नं व्रीहियवादिकमापः। जलस्यान्नहेतुत्वं प्रसिद्धम्। अमृतं देवैरूपजीव्यं वस्त्वापः। तद्रूपेणापि परिणतत्वात्। सम्यग्राजत इति सूत्रात्मा हिरण्यगर्भः सम्राट्। विस्पष्टं राजत इति ब्रह्माण्डदेहः पुरुषो विराट्। इन्द्रियादिनैरपेक्ष्येण स्वयमेव राजत इत्यव्याकृताभिमानीश्वरः स्वराट्। छन्दांसि गायत्र्यादीनि। ज्योतींष्यादित्यादीनि। यजूंष्यनियताक्षरा मन्त्राः। सत्यं यथार्थकथनम्। सर्वा देवता इन्द्रादयः। भूर्भुवः स्वस्त्रयो लोकाः। सम्राडादिलोकत्रयान्तपदार्थरूपेणाऽऽपः स्तूयन्ते। एताश्चऽऽपो मूलकारणं परमात्मरूपेण प्रणवप्रतिपाद्या इति वक्तुमोंकारः पिठितः॥</description>
    </item>
    
    <item>
      <title>२३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/23/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/23/</guid>
      <description>अथ त्रयोविंशोऽनुवाकः।
माध्याह्निकसंध्यानुष्ठानेऽभिमन्त्रजलपानार्थं मन्त्रमाह&amp;mdash; आपः॑ पुनन्तु पृ॑थि॒वी पृ॑थि॒वी पू॒ता पु॑नातु॒ माम्। पु॒नन्तु॒ ब्रह्म॑णस्पति॒र्ब्रह्म॑ पू॒ता पु॑नातु॒ माम्। यदुच्छि॑ष्ट॒मभो॑ज्यं॒ यद्वा॑ दु॒श्चरि॑तं॒ मम॑। सर्वं॑ पुनन्तु॒
ख. झ. पुस्तकयोरन्नामुतशब्दयोर्ब्याख्याने व्यत्यासो वर्तते। [[741]]
[प्रपा॰ १० अनु॰ २४] कृष्णयजुर्वेदीयं तैत्तिरीयारण्यकम्। मामापो॑ऽस॒तां च॑ प्रति॒ग्रह॒ ꣳ स्वाहा॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि त्रयोविंशोऽनुवाकः॥ २३॥
या आपः सन्ति ताः पृथिवीं पुनन्तु प्रक्षालनेन शोधयन्तु। सा च पृथिवी पूता शुद्धा सती मामनुष्ठातारं पुनातु शोधयतु। तथा ब्रह्मणो वेदस्या पतिः पतिं प्रतिपालकमाचार्यमेता आपः पुनन्तु। तेनाऽऽचार्येणोपदिष्टं ब्रह्म वेदस्वरूपं पूता स्वयं पूतं सन्मां पुनातु। अन्यभुक्तावशिष्टरूपमुच्छिष्टं यदस्ति यच्चाभोज्यं भोक्तुमयोग्यं तादृशं कदाचिन्मया भुक्तं यद्वा दुश्चरितमन्यदपि प्रतिषिद्धाचरणरूपं मम किंचित्संपन्नं तत्सर्वं परिहृत्येति शेषः। ततो मामापः पुनन्तु। तथाऽसतां शूद्रादीनां प्रतिग्रहं च मया कृतं पुनन्तु। तदर्थमिदमभिमन्त्रितमुदकं स्वाहा मदीयवक्त्राग्नौ स्वाहुतमस्तु॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि त्रयोविंशोऽनुवाकः॥ २३॥</description>
    </item>
    
    <item>
      <title>२४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/24/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/24/</guid>
      <description>अथ चतुर्विंशोऽनुवाकः।
सायंसंध्याकाले जलपानार्थं मन्त्रमाह&amp;mdash; अग्निश्च मा मन्युश्च मन्युपतयश्च मन्यु॑कृते॒भ्यः। पापेभ्यो॑ रक्ष॒न्ताम्। यदह्ना पाप॑मका॒र्षम्। मनसा वाचा॑ हस्ता॒- भ्याम्। पद्भ्यामुदरे॑ण शि॒श्ना। अह॒स्तद॑वलु॒- म्पतु। यत्किंच॑ दुरि॒तं मयि॑। इदमहं माममृ॑त- यो॒नौ। सत्ये ज्योतिषि जुहो॑मनि स्वा॒हा, इति॥
इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि चतुर्विंशोऽनुवाकः॥ २४॥
योऽयमग्रिरस्ति यश्च मन्युः क्रोधाभिमानी देवः, ये च मन्युपतयः क्रोध-स्वामिनस्तन्नियामका देवाः सन्ति ते सर्वेऽपि मन्युकृतेभ्यो मदीयकोपनिष्पादितेभ्यः पापेभ्यो मा मां रक्षन्तां पापिनं मां तत्पापविनाशनेन पालयन्तु। किं चातीते&amp;ndash;
[[742]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ २५] नाह्ना तस्मिन्नहनि यत्पापमकार्षं कृतवानस्मि। केन साधनेन मनआदिभिः शिश्नान्तैरवयवैः। तत्सर्वं पापमहरवलुम्पतु, अहरभिमानी देवो विनाशयतु। परहिंसादिचिन्तनं मानसं पापम्। अप्रियानृतादिभाषणं वाचिकम्। अभिचारमोहादिकं हस्तकृतम्। पादेन गोब्राह्मणस्पर्शादिकं पादकृतम्। अभोज्यभोजनमुदरकृतम्। अगम्यागमनं शिश्नकृतम् । अथवा किमनेन परिमितगणेन यत्किमपि दुरितं मयि निष्पन्नमिदं पापजातं सर्वं तत्कर्तारं मां च लिङ्गशरीररूपममृतयोनौ मरणरहिते जगत्कारणे सत्ये बाधरहिते ज्योतिषि स्वयंप्रकाशे वस्तुनि जुहोमि प्रक्षिपामि, अहमनेन होमेन तत्सर्वं भस्मी करोमीत्यर्थः। तदर्थमिदमभिमन्त्रितं जलं स्वाहा मदीयवक्त्राग्नौ स्वाहुतमस्तु॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि चतुर्विंशोऽनुवाकः॥ २४॥</description>
    </item>
    
    <item>
      <title>२५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/25/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/25/</guid>
      <description>अथ पञ्चविशोऽनुवाकः।
प्रातःसंध्याकाले जलपानार्थं मन्त्रमाह&amp;mdash; सूर्यश्च मा मन्युश्च मन्युपतयश्च मन्यु॑कृते॒भ्यः। पापेभ्यो॑ रक्ष॒न्ताम्। यद्रात्रिया पाप॑मका॒र्षम्। मनसा वाचा॑ हस्ता॒भ्याम्। पभ्द्यामुदरे॑ण शि॒श्ना। रात्रि॒स्तद॑- वलु॒म्पतु। यत्किंच॑ दुरि॒तं मयि॑। इदमहं माममृ॑त- यो॒नौ। सूर्ये ज्योतिषि जुहो॑मि स्वा॒हा, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि पञ्चविशोऽनुवाकः॥ २५॥
सूर्येऽहर्निष्पादके सूर्योपाधिके। अन्यत्सर्वं पूर्वव्व्याख्येयम्॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि पञ्चविंशोऽनुवाकः॥ २५॥
[[743]]
[प्रपा॰ १० अनु॰ २६&amp;ndash;२७] कृष्णयजुर्वेदीयं तैत्तिरीयारण्यकम्।</description>
    </item>
    
    <item>
      <title>२६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/26/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/26/</guid>
      <description>अथ षड्विंशोऽनुवाकः।
संध्यात्रये मार्जनादूर्ध्वं गायत्र्या आवाहनमन्त्रमाह&amp;mdash; आया॑तु॒ वर॑दा दे॒वी॒ अ॒क्षरं॑ ब्रह्म॒ संमि॑तम्। गा॒य॒त्री॑ छन्द॑सां मा॒ता इदं ब्र॑ह्म जुषस्व॑ नः। ओजो॑ऽसि सहोऽसि॒ बल॑- मसि॒ भ्राजो॑ऽसि दे॒वानां॒ धाम॒नामा॑ऽसि॒ विश्व॑मसि वि॒श्वायुः॒ सर्व॑मसि स॒र्वायुरभिभूरों गायत्रीमावा॑हया॒मि॒, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि षड्विंशोऽनुवाकः॥ २६॥
वरदाऽस्मदभीष्टवरप्रदा देवी गायत्री छन्दोभिमानिनी देवताऽक्षरं विनाशरहितं संमितं सम्यग्वेदान्तप्रमाणेन निश्चितं ब्रह्म जगत्कारणं परत- त्त्वमुद्दिश्याऽऽयात्वागच्छत्वस्माकं ब्रह्मतत्त्वं बोधयितुमागच्छत्वित्यर्थः। अयमेवार्थ उत्तरार्धेन स्पष्टी क्रियते&amp;mdash;छन्दसां गायत्रीत्रिष्टुबादीनां वेदानां वा माता जननी देवता गायत्री गायत्रीशब्दाभिधेया नोऽस्मानिदं ब्रह्म वेदान्तप्रतिपाद्यं तत्त्वं जुषस्व जोषयतु, उपदिशत्वित्यर्थः। हे गायत्रि देवि त्वमोजोऽसि बलहेतुभूताष्टमधातुरूपाऽसि। सहोऽसि शत्रूणामभिभवनशक्तिरसि। बलमसि शरीरगतव्यवहारसामर्थ्यरूपाऽसि। भ्राजोऽसि दीप्तिरूपाऽसि। देवानामग्नीन्द्रादीनां धाम तेजो यदस्ति तन्नामाऽसि तदेव तव नामेत्यर्थः। विश्वं सर्वजगद्रूपं त्वमेवासि। विश्वायुः संपूर्णायुःस्वरूपाऽसि। उक्तस्यैव व्याख्यानं सर्वमसि सर्वायुरिति। अभिभूः सर्वस्य पापस्य तिरस्कारहेतुरो प्रणवप्रतिपाद्यः परत्माऽसि। तादृशीं गायत्रीं मदीये मनस्यावाहयामि।</description>
    </item>
    
    <item>
      <title>२७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/27/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/27/</guid>
      <description>अथ सप्तविंशोऽनुवाकः।
गायत्र्या आवाहनादूर्ध्वं प्राणायामार्थं मन्त्रमाह&amp;ndash; ओं भूः। ओं भुवः। ओ ꣳ सुवः। ओं महः। ओं जनः। ओं तपः। ओ ꣳ स॒त्यम्। ओं तत्स॑वि॒तुर्वरेण्यं॒
१ ख. झ. ०यत्री छ०। २ ख. झ. मातेदं। ३ ख. झ. मे। ४ झ. ०ष्टप्र०।
[[744]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ २८] भर्गो॑ दे॒वस्य॑ धीमहि। धीयो॒ यो नः॑ प्रचो॒दया॑त्। ओमापो॒ ज्योती॒ रसो॒ऽमृतं॒ ब्रह्म॒ भूर्भुवः॒ सुव॒रोम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि सप्तविंशोऽनुवाकः॥ २७॥
भूरादयः सत्यान्ता लोकप्रतिपादिकाः सप्त व्याहृतयः। तेषां च लोकनां प्रणवप्रतिपाद्यब्रह्मस्वरूपत्वविवक्षया प्रत्येकं प्रणवोच्चारण्। सत्सवितुरित्यादिको गायत्री मन्त्रः। तत्प्रतिपाद्यस्य ब्रह्मत्वविवक्षया तदादौ प्रणवोच्चरणम्। मन्त्रस्य चायमर्थ: — सवितुः प्रेरकस्यान्तर्यामिणो देवस्य वरेण्यं वरणीयं श्रेष्ठं तद्भर्गस्तेजो धीमहि ध्यायेम। यः सविता परमेश्वरो नोऽस्मदीया धियो बुद्धिवृत्तीः प्रचोदयात्प्रकर्षेण तत्त्वबोधे प्रेरयतु। यच्च ज्योतिरादित्यादिकमस्ति। योऽपि रसो मधुराम्लादिः षड्विधोऽस्ति। यदपि अमृतं देवैः पातव्यमस्ति। तत्सर्वमों प्रणवप्रतिपाद्यं ब्रह्म। किं च भूर्भुवः सुवरित्यभिहिता ये त्रयो लोकाः सन्ति तेऽप्यों प्रणवप्रतिपाद्यं ब्रह्म। अस्य च मन्त्रस्य प्राणायामाङ्गात्वममृतनादोपनिषदि प्रतिपाद्यते&amp;ndash; &amp;ldquo;सव्याहृतिं सप्रणवां गायत्रीं शिरसा सह। त्रिः पठेदायतप्राणः प्राणायामः स उच्यते&amp;rdquo; इति॥</description>
    </item>
    
    <item>
      <title>२८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/28/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/28/</guid>
      <description>अथाष्टाविंशोऽनुवाकः।
तस्मिन्नेव प्राणायामे विकल्पितं मन्त्रान्तरमाह&amp;mdash; ॐ भूर्भुवः सुवर्महर्जनस्तपः सत्यं तद्ब्रह्म तदाप आपो॒ ज्योती॒ रसो॒ऽमृतं॒ ब्रह्म॒ भूर्भुवः॒ सुव॒रोम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्यष्टाविंशोऽनुवाकः॥ २८॥
[[745]]
[प्रपा॰ १० अनु॰ २९&amp;ndash;३०] कृष्णयजुर्वेदीयं तैत्तिरीयारण्यकम्।
पूर्ववव्द्याख्येयम्&amp;mdash; इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्यष्टाविंशोऽनुवाकः॥ २८॥</description>
    </item>
    
    <item>
      <title>२९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/29/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/29/</guid>
      <description>अथैकोनत्रिंशोऽनुवाकः।
पुनरिप विकल्पितं मन्त्रान्तरमाह&amp;mdash; ओं॑ तद्ब्र॒ह्म। ओं॑ तद्वा॒युः। ओं॑ तदा॒त्मा*। ओं॑ तत्सर्व॑म्। ओं॑ तत्पुरो॒र्नमः, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिष- द्येकोनत्रिंशोऽनुवाकः॥ २९॥ ओं प्रणनप्रतिपाद्यं तत्सर्ववेदान्तप्रसिद्धं ब्रह्म तत्त्वम्। तथा वायुः सूत्रात्मरूपो हिरण्यगर्भ ओं तत्प्रणनप्रतिपाद्यं वेदान्दप्रसिद्धं ब्रह्मैव। तथैवाऽऽत्मा जीवोऽपि। ओं तदिति पूर्ववत्। सर्वं जगदों तदिति पूर्ववत्। पुरः पुराणि स्थूलसूक्ष्मकारणशरीराणि। ओं तदिति पूर्ववत्। तादृशाय ब्रह्मणे नमोऽस्तु। प्राणायामे शक्तितारतम्यमनुसृत्य विकल्पितं मन्त्रत्रयमुक्तम्॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्येकोनत्रिंशोऽनुवाकः॥ २९॥</description>
    </item>
    
    <item>
      <title>३०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/30/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/30/</guid>
      <description>अथ त्रिंशोऽनुवाकः।
जपादूर्ध्वं गायत्रीदेवताया विसर्जनमन्त्रमाह&amp;mdash; उ॒त्तमे॑ शिख॑रे +दे॒वी॒ भू॒भ्यां पर्वत॒मूर्ध॑नि। ब्रा॒ह्मणे॑भ्योऽभ्य॑नुज्ञा॒ता॒ ग॒च्छ दे॑वि य॒थासु॑खम्, इति।
इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि त्रिंशोऽनुवाकः॥ ३०॥
एतदग्रे ग. झ. पुस्तकयोः &amp;rsquo; ॐ तत्सत्यम् &amp;rsquo; इत्यधिकम्। + एतत्पदमनिश्चि-तस्वरकम्। १ झ. ०त्पुरो नमः।
[[746]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ३१&amp;ndash;३२] भूम्यामवस्थितो यः पर्वतो मेरुनामस्तस्य मूर्धन्युपरिभागे यदुत्तमं शिखरमस्ति तस्मिन्नियं गायत्री देवी तिष्ठति। तस्मात्कारणाद्धे देवि ब्राह्मणेभ्य-स्त्वदुपासकेभ्यस्त्वदनुग्रहेण परितुष्टेभ्योऽनुज्ञानमभिव्याप्य यथासुखं स्वकीयसुखमनतिक्रम्य स्वस्थाने तस्मिन्नुत्तमशिखरे गच्छ॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां त्रिंशोऽनुवाकः॥ ३०॥</description>
    </item>
    
    <item>
      <title>३१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/31/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/31/</guid>
      <description>अथैकत्रिंशोऽनुवाकः।
गायत्रीदेव्या विसर्जनादूर्ध्वं तत्त्वानुस्मरणभूतस्य ब्रह्मण उपस्थानमन्त्रमाह&amp;ndash; ओमन्तश्चरति॑ भूते॒षु गुहायां वि॑श्वमूर्तिषु। त्वं यज्ञस्त्वं विष्णुस्त्वं वषट्कारस्त्वं रुद्रस्त्वं ब्रह्मा त्वं॑ प्रजा॒पतिः, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनि- षदिद्येकत्रिंशोऽनुवाकः॥ ३१॥
विश्वमूर्तिषु देवमनुष्यगन्धर्वादिनानाशरीरयुक्तेषु भूतेषु प्राणिषु गुहायां बुद्धावन्तर्मध्य ओं प्रणवप्रतिपाद्यः परमात्मा चरति वर्तते। हे परमात्मन्यो यज्ञो ज्योतिष्टोमादिः स त्वमेव। यश्च विष्णुर्जगत्पालको योऽपि वषट्कारो हविष्प्रदानमन्त्रो यश्च रुद्रः संहर्ता यश्च ब्रह्मा जगत्स्रष्टा यश्च प्रजापतिर्दक्षादिः प्रजापालकः स सर्वोऽपि त्वमेव॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञक्यामुपनिषद्येकत्रिंशोऽनुवाकः॥ ३१॥</description>
    </item>
    
    <item>
      <title>३२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/32/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/32/</guid>
      <description>अथ द्वात्रिंशोऽनुवाकः।
अथ भोजनादावपां प्राशने मन्त्रमाह&amp;mdash; अ॒मृ॒तो॒प॒स्तर॑णमसि, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिष द्वात्रिंशोऽनुवाकः॥ ३२॥
[[747]]
[प्रपा॰ १० अनु॰ ३३] कृष्णयजुर्वेदीयं तैत्तिरीयारण्यकम्। पीयमान हे जाल त्वमृतं विनाशरहितं प्राणदेवताया उपस्तरणमसि। यथा शयानस्य पुंसो मच्चकस्योपरितनं पटादिकमुपस्तीर्यते तद्वत्प्राणदेवताया इदमुपस्तरणम्। तथा च वाजसनेयिनः प्राणविद्यायां प्राणदेवताया जलवस्त्रत्वमामन्ति&amp;mdash;&amp;ldquo;तस्मादशिष्यन्नाचाभेदशित्वाऽऽचामेदेतमेव तदन्नमनग्नं कुरुते &amp;quot; इति॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि द्वात्रिंशोऽनुवाकः॥ ३२॥</description>
    </item>
    
    <item>
      <title>३३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/33/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/33/</guid>
      <description>अथ त्रयोस्त्रिंशोऽनुवाकः।
जलप्राशनादूर्ध्वं प्राणाहुतिमन्त्रान्दर्शयति________________________ प्रा॒णे निविष्टो॒ऽमृतं॑ जुहोमि। प्रा॒णाय॒ स्वाहा॑। अ॒पा॒ने निवि॑ष्टो॒ऽमृतं॑ जुहोमि। अ॒पा॒नाय॒ स्वाहा॑। व्या॒ने निवि॑ष्टो॒ऽमृतं॑ जुहोमि। व्या॒नाय॒ स्वाहा॑। उ॒दा॒ने निवि॑ष्टो॒ऽमृतं॑ जुहोमि। उ॒दा॒नाय॒ स्वाहा॑। स॒मा॒ने निवि॑ष्टो॒ऽमृतं॑ जिहोमि। स॒मा॒नाय॒ स्वाहा॑। ब्रह्म॑णि म आ॒त्माऽमृ॑त॒त्वाय॑, इति॥
इति कृष्णयजुर्वेदीयतैत्तिरीयारण्यके दशमप्रपाठके नारायणोपनिष त्रयोस्त्रिंशोऽनुवाकः॥ ३३॥ पञ्चसु शरीरगतवायुभेदेषु मध्ये प्रथमे प्राणनामके वायौ निविष्ट आदरयुक्तोऽहममृतं स्वादुभूतमिदं हविर्जुहोमि प्रक्षिपामि। तच्च प्राणदेवतायै स्वाहा स्वाहुतमस्तु। एवमपादिषु योज्यम्। एताभिः पञ्चभिराहुतिभिरमृतत्वाय मोक्षाय मे मदीय आत्मा जीवो ब्रह्मणि परमात्मनि एकी भवत्विति शेषः॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि त्रयोस्त्रिंशोऽनुवाकः॥ ३३॥</description>
    </item>
    
    <item>
      <title>३४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/34/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/34/</guid>
      <description>अथ चतुस्त्रिंशोऽनुवाकः।
प्राणाहुतिष्वेव विकल्पितानि मन्त्रान्तराणि दर्शयति&amp;mdash; प्रा॒णे निवि॑ष्टो॒ऽमृतं॑ जुहोमि। शि॒वो मा॑ वि॒शाप्र॑दाहाय। प्रा॒णाय॒ स्वाहा॑। अ॒पा॒ने निवि॑ष्टोऽमृतं॑ जुहोमि। शि॒वो मा॑ वि॒शाप्र॑दाहाय। अ॒पा॒नाय॒ स्वाहा॑। व्या॒ने निवि॑- ष्टो॒ऽमृतं॑ जुहोमि। शि॒वो मा॑ वि॒शाप्र॑दाहाय। व्या॒नाय॒ स्वाहा॑। उ॒दा॒ने निवि॑ष्टो॒ऽमृतं॑ जुहोमि। शि॒वो मा॑ वि॒शाप्र॑दाहाय। उ॒दा॒नाय॒ स्वाहा॑। स॒मा॒ने निवि॑- ष्टोऽमृतं॑ जिहोमि। शि॒वो मा॑ वि॒शाप्र॑दाहाय। स॒मा॒नाय॒ स्वाहा॑। ब्रह्म॑णि म आ॒त्माऽमृ॑त॒त्वाय॑, इति॥
इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि चतुस्त्रिंशोऽनुवाकः॥ ३४॥ हूयमान हे द्रव्यविशेष त्वं शिवः शान्तो भूत्वा मां प्रविश। किमर्थम्। अप्रदाहाय क्षुत्संपादितदाहशान्त्यर्थम्। अन्यत्पूर्ववव्द्याख्येयम्॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि चतुस्त्रिंशोऽनुवाकः॥ ३४॥</description>
    </item>
    
    <item>
      <title>३५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/35/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/35/</guid>
      <description>अथ पञ्चत्रिंशोऽनुवाकः।
भोजनादूर्ध्वमपां प्राशने मन्त्रमाह&amp;mdash; अमृतापिधा॒नम॑सि, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिष पञ्चत्रिंशोऽनुवाकः॥ ३५॥
पीयमान हे जल त्वममृतमविनश्वरमपिधानमाच्छादकमसि॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि पञ्चत्रिंशोऽनुवाकः।। ३५॥
[[749]]
[प्रपा॰ १० अनु॰ ३६&amp;ndash;३७] कृष्णयजुर्वेदीयं तैत्तिरीयारण्यकम्।</description>
    </item>
    
    <item>
      <title>३६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/36/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/36/</guid>
      <description>अथ षट्त्रिंशोऽनुवाकः।
भुक्तस्यानुमन्त्रणे मन्त्रमाह&amp;mdash; श्र॒द्धायां॑ प्रा॒णे निवि॑श्या॒मृत॑ ꣳ हु॒तम्। प्रा॒णमन्ने॑नाऽऽ- प्यायस्व। अ॒पा॒ने निवि॑श्या॒मृत॑ ꣳ हु॒तम्। अ॒पा॒नमन्ने॑- नाऽऽप्यायस्व। व्या॒ने निवि॑श्या॒मृत॑ ꣳ हु॒तम्। व्या॒न- मन्ने॑नाऽऽप्यायस्व। उ॒दा॒ने निवि॑श्या॒मृत॑ ꣳ हु॒तम्। उ॒दा॒- नमन्ने॑नाऽऽप्यायस्व। स॒मा॒ने निवि॑श्या॒मृत॑ ꣳ हु॒तम्। स॒मा॒नमन्ने॑नाऽऽप्यायस्व। ब्रह्म॑णि म आ॒त्माऽमृ॑त॒त्वाय॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिष षट्त्रिंशोऽनुवाकः॥ ३६॥
वैदिके कर्मणि विश्वासातिशयः श्रद्धा, तस्यां सत्यां प्राणवायौ निविश्याऽऽदरातिशयं कृत्वाऽमृतमविनश्वरं स्वादुभूतमिदं हविर्मया हुतम्। हे प्राणाभिमानिदेव हुतेनान्नेनाऽऽप्यायस्व वर्धयस्व। स्पष्टमन्यत्॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि षट्त्रिंशोऽनुवाकः।। ३६॥</description>
    </item>
    
    <item>
      <title>३७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/37/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/37/</guid>
      <description>अथैकोनचत्वारिंशोऽनुवाकः।
जीवात्मन ईश्वरेणाभेदज्ञानं यदस्ति तस्य ज्ञानस्य नैरन्तर्येण साधनं मेधाधीनमतो मेधाभिमानिदेवतां प्रार्थयितुमेकामृचमाह&amp;mdash; मे॒धा दे॒वी जु॒षमा॑णा न॒ आगा॑द्वि॒श्वाची॑ भ॒द्रा सु॑मन॒स्यमा॑ना । त्वया॒ जुष्टा॑ जु॒षमा॑णा दु॒रु-
१ ग. ०धानहेतु म०। २ ग. झ. प्रीणाति। ३ ग. प्रसन्नो।
[[751]]
[प्रपा॰ १० अनु॰ ४०] कृष्णयजुर्वेदीयं तैत्तिरीयारण्यकम्। क्तान्बृ॒हद्व॑देम वि॒दथे॑ सु॒वीराः॑, इति।
ग्रन्थतदर्थयोर्धारणशक्तिर्मेधा, तदभिमानिनी देवी जुषमाणा प्रीयमाणा सती नोऽस्मान्प्रत्यागादाच्छतु। कीदृशी देवी। विश्वमञ्चतीति विश्वाची सर्वावगाहनक्षमेत्यर्थः। अत एव भद्रा कल्याणी। सुमनस्यमाना शोभनं मनोऽस्मदनुग्राहकमिच्छन्ती । हे देवी त्वया जुष्टाऽनुगृहीता वयं दुरुक्ताञ्जुषमाणाः पुरुषार्थानुपयोगिनो वेदबाह्याञ्शब्दान्सेवमाना वेदैकनिष्ठाः सुविराः शोभनपुत्रशिष्यादिरूपा विदथे यज्ञेऽनुष्ठिते सति शुद्धान्तःकरणा भूत्वा बृहद्वदेम परब्रह्मतत्त्वं कथयाम।</description>
    </item>
    
    <item>
      <title>३८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/38/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/38/</guid>
      <description>अथ चत्वारिंशोऽनुवाकः।
मेधाप्रदानिन्द्रादीन्प्रार्थयते________________________ मे॒धां म॒ इन्द्रो॑ ददातु मे॒धां दे॒वी सर॑स्वती। मे॒धां मे॑ अ॒श्विना॑वु॒भौ दे॒वावाध॑त्तां॒ पुष्क॑रस्रजौ, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि चत्वारिंशोऽनुवाकः॥ ४०॥
[[752]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ४१&amp;ndash;४२] योऽयमिन्द्रो देवो या च सरस्वती देवी यौ च पुष्करस्रजौ पद्ममालायुक्तावुभावश्विनौ देवौ ते सर्वे मे मह्यं मेधां प्रयच्छन्तु॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि चत्वारिंशोऽनुवाकः॥ ४०॥</description>
    </item>
    
    <item>
      <title>३९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/39/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/39/</guid>
      <description>अथैकचत्वारिंशोऽनुवाकः।
मेधाप्रदं मन्त्रान्तरं दर्शयति________________________ अ॒प्स॒रासु॑ च॒ या मे॒धा ग॑न्ध॒र्वेषु॑ च॒ यन्मनः॑। दैवी॑ मे॒धा *मनुष्यजा सा मां॑ मे॒धा सु॒रभि॑र्जषताम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्ये- कचत्वारिंशोऽनुवाकः॥ ४१॥ अप्सरासु देवस्त्रीषु या मेधा प्रसिद्धा वर्तते गन्धर्वेषु च देवगायकेषु यन्मनो मेधात्मकमस्ति दैवी हिरण्यगर्भादिदेवेषु स्थिता या मेधा विद्यते मनुष्यजा मनुष्येषु वेदशास्त्रवित्सु या मेधाऽस्ति सा सर्वा सुरभिः शोभनगन्धा सर्वकामदुघा वा भूत्वा मां जुषतां सेवताम्॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्येकचत्वारिंशोऽनुवाकः॥ ४१॥</description>
    </item>
    
    <item>
      <title>४०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/40/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/40/</guid>
      <description>अथ द्विचत्वारिंशोऽनुवाकः।
पुनरपि मेधार्थं मन्त्रान्तरमाह&amp;mdash; आ मां॑ मे॒धा सु॒रभि॑र्वि॒श्वरू॑पा॒ हिर॑ण्यवर्णा॒ जग॑ती जग॒म्या। ऊर्ज॑स्वती॒ पयसा॒ पिन्व॑माना॒ सा मां॑ मे॒धा सु॒प्रती॑का जुषताम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि द्विचत्वारिंशोऽनुवाकः॥ ४२॥
एतत्पदमनिश्चितस्वरकम्। १ ख. झ. दैवीं। २ झ. ०षन्ताम् ३ झ. जुषन्ताम्।
[[753]]
[प्रपा॰ १० अनु॰ ४३&amp;ndash;४४] कृष्णयजुर्वेदीयं तैत्तिरीयारण्यकम्। मेधाशक्तिर्मां प्रत्यागच्छत्विति शेषः। कीदृशी मेधा, सुरभिः शोभनगन्धा कामदुधा वा। विश्वरूपा सकलवेदशास्त्रधारणक्षमत्वेन बहुरूपा। हिरव्यवर्णा देवताशरीरे हिरण्यसमानवर्णोपेता। जगती सर्वत्र वर्तमानत्वेन जगदात्मिका। जगम्या पुरुषार्थकामैर्भृशं गन्तुं योग्या। ऊर्जस्वती बलवती पयसा गोक्षीरादिरसेन पिन्वमानाऽस्मान्प्रीणयन्ती। सा तथाविधगुणयुक्ता मेधा सुप्रतीका सुमुखी भूत्वा मां जुषतां सेवताम्॥</description>
    </item>
    
    <item>
      <title>४१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/41/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/41/</guid>
      <description>अथ त्रिचत्वारिंशोऽनुवाकः।
मेधाविनः पुरुषस्य ज्ञानोत्पादनाय महादेवसंबन्धिषु पञ्चवक्त्रेषु मध्ये पश्चिमवक्त्रप्रतिपादकं मन्त्रमाह&amp;mdash; स॒द्योजा॒तं प्र॑पद्या॒मि॒ स॒द्योजा॒ताय॒ वै नमः॑। भ॒वे भ॑वे॒ नाति॑भवे भजस्व॒ माम्। भ॒वोद्भ॑वाय॒ नमः॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि त्रिचत्वारिंशोऽनुवाकः॥ ४३॥
सद्योजातनामकं यत्पश्चिमवक्त्रं तद्रूपं परमेश्वरं प्रपद्यामि प्राप्नोमि। तादृशाय सद्योजाताय वै नमोऽस्तु। हे सद्योजात भवे भवे तत्तज्जन्मनिमित्तं मां न भजस्व न प्रेरयेत्यर्थः। किं तर्ह्यतिभवे जन्मातिलङ्घननिमित्तं भजस्व तत्त्वज्ञानाय प्रेरय। भवोद्भवाय भवात्संसारादुद्धर्त्रे सद्योजाताय नमोऽस्तु ॥ इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि त्रिचत्वारिंशोऽनुवाकः॥ ४३॥</description>
    </item>
    
    <item>
      <title>४२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/42/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/42/</guid>
      <description>अथ चतुश्चत्वारिंशोऽनुवाकः।
उत्तरवत्क्रप्रतिपादकं मन्त्रमाह&amp;mdash; वा॒म॒दे॒वाय॒ नमो॑ ज्ये॒ष्ठाय॒ नमः॑ श्रे॒ष्ठाय॒ नमो॑ रु॒द्राय॒ नमः॒ काला॑य॒
१ झ. जुषन्ताम्। २ ख. झ. वै नमो न। ३ झ. भवस्व। ४ झ. भवस्व। ५ झ. भवस्व। ९५
[[754]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ४५&amp;ndash;४६] नमः॒ कल॑विकरणाय॒ नमो॒ बल॑विकरणाय॒ नमो॒ बल॑प्रमथनाय॒ नमः सर्व॑भूतदमनाय॒ नमो॑ म॒नोन्म॑नाय॒ नमः॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि चतुश्चत्वारिंशोऽनुवाकः॥ ४४॥
उत्तरवत्क्ररूपो वामदेवस्तस्यैव विग्रहविशेषा ज्येष्ठादिनामतकाः। एते च महादेपीठशक्तीनां वामादीनां नवानां पतयः पुरुषाः। तेभ्यो नवभ्यो नमस्कारोऽस्तु॥</description>
    </item>
    
    <item>
      <title>४३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/43/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/43/</guid>
      <description>अथ पञ्चचत्वारिंशोऽनुवाकः।
दक्षिणवक्त्रप्रतिपादकं मन्त्रमाह&amp;mdash; अ॒घोरे॑भ्योऽथ॒ घोरे॑भ्यो॒ घोर॒घोर॑तरेभ्यः। सर्व॑तः शर्व॒ सर्वेभ्यो॒ नम॑स्ते अल्तु रु॒द्ररू॑पेभ्यः, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि पञ्चचत्वारिंशोऽनुवाकः॥ ४५॥ अघोरनामको दक्षिणवक्त्ररूपो देवस्तस्य विग्रहा अघोराः सात्त्विकत्वेन शान्ताः। अन्ये तु घोरा राजसत्वेनोग्राः। अपरे तु तामसत्वेन घोरतराः। हे शर्व परमेश्वर ते त्वदीयेभ्यः पूर्वोक्तेभ्यस्त्रिविधेभ्यः सर्वेभ्यो रुद्ररूपेभ्यः सर्वतः सर्वेषु देशेषु सर्वेषु च कालेषु नमोऽस्तु॥
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि पञ्चचत्वारिंशोऽनुवाकः॥ ४५॥</description>
    </item>
    
    <item>
      <title>४४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/44/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/44/</guid>
      <description>अथ षट्चत्वारिंशोऽनुवाकः।
प्राग्वक्त्रप्रतिपादकं मन्त्रमाह________________________ तत्पुरु॑षाय वि॒द्महे॑ महादे॒वाय॑ धीमहि।
१ ग. म. ०मो बलाय नमो व०। २ ख. सर्वेभ्यः। झ. सर्वेभ्यः सर्व शर्वे०।
[[755]]
[प्रपा॰ १० अनु॰ ४७&amp;ndash;४८] कृष्णयजुर्वेदीयं तैत्तिरीयारण्यकम्। तन्नो॑ रुद्रः प्रचो॒दया॑त्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि षट्चत्वारिंशोऽनुवाकः॥ ४६॥
प्राग्वक्त्रेदेवस्तत्पुरुषनामकः। द्वितीयार्थे चतुर्थी। तत्पुरुषं देवं विद्महे गुरुशास्त्रमुखाज्जानीमः। ज्ञात्वा च महादेवाय तं महादेवं धीमहि ध्यायेम। तत्तस्मात्कारणाद्रुद्रो देवो नोऽस्मान्प्रचोदयाज्ज्ञानध्यानार्थं प्रेरयतु॥ इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि षट्चत्वारिंशोऽनुवाकः॥ ४६॥</description>
    </item>
    
    <item>
      <title>४५</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/45/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/45/</guid>
      <description>अथ सप्तचत्वारिंशोऽनुवाकः।
ऊर्ध्ववक्त्रप्रतिपादकं मन्त्रमाह&amp;mdash; ईशानः सर्व॑विद्या॒ना॒मीश्वरः सर्व॑भूता॒नां॒ ब्रह्माधि॑पति॒र्ब्र- ह्म॒णोऽधि॑पति॒र्ब्रह्मा॑ शि॒वो मे॑ अस्तु सदाशि॒वोम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि सप्तचत्वारिंशोऽनुवाकः॥ ४७॥
योऽयमूर्ध्ववक्त्रो देवः सोऽयं सर्वविद्यानां वेदशास्त्रादीनां चतुःषष्टिक-लाविद्यानामीशानो नियामकः। तथा सर्वभूतानामखिलप्राणिनामीश्वरो नियामकः। ब्रह्माधिपतिर्वेदस्याधिकत्वेन पालकः। तथा ब्रह्मणो हिरण्यगर्भस्याधिपतिः, तादृशो यो ब्रह्माऽस्ति प्रवृद्धः परमात्मा सोऽयं मे ममानुग्रहाय शिवः शान्तोऽस्तु। सदाशिवों स एव सदाशिव ओमहं भवामि॥
इति श्रीमत्सयणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषदि सप्तचत्वारिंशोऽनुवाकः॥ ४७॥</description>
    </item>
    
    <item>
      <title>४६</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/46/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/46/</guid>
      <description>अथाष्टचत्वारिंशोऽनुवाकः।
इत्थं तत्त्वज्ञानस्योत्पादकाः पञ्चवक्त्रप्रतिपादाकाः पञ्च ब्रह्ममन्त्रा उक्ताः। अथ ज्ञानप्रतिबन्धकब्रह्महत्यादिपापनिवृत्तिहेतवस्त्रिसुपर्णनामका मन्त्रा वक्तव्याः, तत्र प्रथमं मन्त्रमाह&amp;mdash; ब्रह्म॑मेतु॒ माम्। मधु॑मेतु॒ माम्। ब्रह्म॑मेव॒ मधु॑मेतु॒ माम्।
१ झ. ०नो नायको नि०।
[[756]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ४८] यास्ते॑ सोम प्र॒जा व॒त्सोऽभि॒ सो अ॒हम्। दुष्ष्व॑- प्न॒हन्दुरु॑ष्षह। यास्ते॑ सोम प्रा॒णा ꣳस्तान्जु॑होमि, इति।
ब्रह्मं परब्रह्मतत्त्वं मामेतु प्राप्नोतु। मधुं परमानन्दलक्षणमाधुर्योपेतं वस्तु मामेतु प्राप्नोतु। न चात्र ब्रह्ममधुशब्दयोरत्यन्तमर्थभेदः, किं तर्हि ब्रह्ममेव मधुं शब्दद्वयप्रतिपाद्यमखण्डैकरसं वस्तु मामेव प्राप्नोतु । हे सोम, उमा ब्रह्मविद्या तया सह वर्तमान परमात्मंस्ते तव याः प्रजा देवमनुष्यादयः सन्ति ता अभिलक्ष्य सो अहं स तादृशस्त्वत्सेवकोऽहं वत्सो बाल एतासां त्वदीयप्रजानां मध्ये बालवदहं त्वदीयकरुणायोग्यः। अतो हे दुष्ष्वप्नहन्संसाररूपस्य दुःस्वप्नस्य घातक परमेश्वर दुरुष्षह दुःखमुत्कर्षेणाभिभव। वर्णविकारश्छान्दसः। हे सोम परमात्मंस्ते त्वदीयाः प्राणवृत्तयो याः सन्ति तान्वृत्तिप्राणांस्त्वयि जुहोमि प्रक्षिपामि मदीयमनोवागादयः प्राणास्त्वया निर्मितत्त्वदीया अतस्त्वय्येवोपसंहरामि विषयेभ्य इन्द्रियाणि निरुध्य त्वदेकचित्तो भवामीत्यर्थः॥ उक्तस्य त्रिसुपर्णमन्त्रस्य माहात्म्यं ब्राह्मणरूपेण वाक्येन दर्शयति&amp;mdash; त्रिसु॑पर्ण॒मया॑चितं ब्राह्म॒णाय॑ दद्यात्। ब्र॒ह्म॒ह॒त्यां वा ए॒ते घ्न॑न्ति। ये ब्रा॑ह्म॒णास्त्रिसु॑पर्णं॒ पठ॑न्ति। ते सोमं॒ प्राप्नु॑वन्ति। आ॒स॒ह॒स्रात्प॒ङ्क्तिं पुन॑न्ति। ओम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्य- ष्टचत्वारिंशोऽनुवाकः॥ ४८॥ विद्यान्तराणि सर्वाणि &amp;ldquo;नापृष्टः कस्यचिद्ब्रूयात् &amp;quot; इतिशास्त्रमनुसृत्य शिष्येण याच्ञायां कृतायां पश्चादुपदिशन्ति। इमं तु त्रिसुपर्णमन्त्रं शिष्ययाच्ञामन्तरेणैव ब्राह्मणायोपदिशेत्। तेनोपदेशेन ये ब्राह्मणास्त्रिसुपर्णं पठन्ति त्रिसुपर्णमन्त्रं सर्वदा जपन्ति, एते पुरुषा ब्रह्महत्यां विनाशयन्ति। ततस्ते निष्पापाः सन्तः सोमयागं प्राप्नुवन्ति शुद्धां कुर्वन्ति। तस्मादों प्रणवप्रतिपाद्यः परमात्मैव त्रिसुपर्णमन्त्रस्य देवतेत्यर्थः॥</description>
    </item>
    
    <item>
      <title>४७</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/47/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/47/</guid>
      <description>अथैकोनपञ्चाशत्तमोऽनुवाकः।
द्वितीय त्रिसुपर्णमन्त्रमाह________________________ ब्रह्म॑ मे॒धया॑। मधु॑ मे॒धया॑। ब्रह्म॑मे॒व मधु॑ मेधया॑। अ॒द्या नो॑ देव सवितः प्र॒जाव॑त्सावीः॒ सौभ॑गम्। परा॑ दु॒ष्ष्वप्नि॑य ꣳ सुव। विश्वा॑नि देव सविकर्दुरि॒तानि॒ परा॑ सुव। यद्भ॒द्रं आसु॑व। मधु॒ वाता॑ ऋतायते॒ मधु॑ क्षरन्ति॒ सिन्ध॑वः। माध्वी॑र्नः स॒न्त्वोष॑धीः। मधु॒ नक्त॑मु॒तोषसि॒ मधु॑म॒त्पार्थि॑व॒ ꣳ रजः॑। मधु॒ द्यौर॑स्तु नः पि॒ता। मधु॑मान्नो॒ वन॒स्पति॒र्मधु॑मा ꣳ अस्तु॒ सूर्यः॑। माध्वी॒र्गावो॑ भवन्तु नः, इति॥ यद्ब्रह्म जगत्कारणं सर्ववेदान्तवेद्यं तन्मेधया गुरूपदिष्टमहावाक्यतदर्थधारणशक्त्या लभ्यतामिति शेषः। मध्वित्यादि पूर्ववत्। अद्या नो देवेत्या कमृक्पञ्चकमणोरणीयानित्यनुवाके व्याख्यातम्।
अस्य त्रिसुपर्णमन्त्रस्य महिमानं दर्शयति________________________ य इ॒मं त्रिसु॑पर्ण॒या॑चितं ब्राह्म॒णाय॑ दद्यात्। भ्रू॒ण॒ह॒त्यां वा ए॒ते घ्न॑न्ति। ये ब्रा॑ह्म॒णास्त्रिसु॑पर्णं॒ पठ॑न्ति। ते सोमं॒ प्राप्नु॑वन्ति। आ॒स॒ह॒स्रात्प॒ङ्क्तिं पुन॑न्ति। ओम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्येकोन- पञ्चाशत्तमोऽनुवाकः॥ ४९॥ ब्राह्मणगर्भस्य राजगर्भस्य वा वधो भ्रूणहत्या। अन्यत्पूर्ववत्॥</description>
    </item>
    
    <item>
      <title>४८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/48/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/48/</guid>
      <description>अथ पञ्चाशत्तमोऽनुवाकः।
तृतीयं त्रिसुपर्णमन्त्रमाह&amp;mdash; ब्रह्म॑ मे॒धवा॑। मधु॑ मे॒धवा॑। ब्रह्म॑मे॒व मधु॑ मे॒धवा॑।
[[758]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ५१] ब्र॒ह्मा दे॒वानां॑ पद॒वीः क॑वी॒नामृषिर्विप्रा॑णां महि॒षो मृ॒गाणा॑म्। श्ये॒नो गृध्रा॑णा॒ ꣳ स्वधि॑ति॒र्वना॑ना॒ ꣳ सोमः॑ प॒वित्र॒मत्ये॑ति॒ रेभ॑न्। ह॒ ꣳ शः शु॑चि॒षद्वसु॑रन्तरिक्ष॒सद्धोता॑ वेदि॒षदति॑थिर्दुरोण॒सत्। नृ॒षद्व॑र॒सद्द॑त॒सद्व्यो॑म॒सद॒ब्जा गो॒जा ऋ॑त॒जा अ॑द्रि॒जा ऋ॒तं बृहत्, इति।
मेधवा मेधो यज्ञः सोऽस्यास्तीति मेधवत्। यज्ञदानादिनाध्यविविदिषा- पूर्वकत्वाद्ब्रह्मज्ञानलाभस्य ब्रह्म मेधवदित्युच्यते। अन्यत्पूर्ववत्। &amp;ldquo;ब्रह्म देवानां&amp;rdquo; &amp;ldquo;हंसः शुचिषत् &amp;quot; इत्यादिके द्वे ऋचावणोरणीयानित्यनुवाके व्याख्याते। अस्य त्रिसुपर्णमन्त्रस्य महिमानं दर्शयति&amp;mdash; य इ॒दं त्रिसु॑पर्ण॒मया॑चितं ब्राह्म॒णाय॑ दद्यात्। वी॒र॒ह॒त्यां वा ए॒ते घ्न॑न्ति। ये ब्रा॑ह्म॒णास्त्रिसु॑पर्णं॒ पठ॑न्ति। ते सोमं॒ प्राप्नु॑वन्ति। आ॒स॒ह॒स्रात्प॒ङ्क्तिं पुन॑न्ति। ओम्, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि पञ्चाशत्तमोऽनुवाकः॥ ५०॥</description>
    </item>
    
    <item>
      <title>४९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/49/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/49/</guid>
      <description>अथैकपञ्चाशत्तमोऽनुवाकः।
ब्रह्मज्ञानप्रतिबन्धकानि यानि महापातकानि तन्निवृत्तये जप्यास्त्रिसुप- र्णमन्त्रास्त्रयोऽभिहिताः। तत्र ब्राह्मणजातिमात्रवधो ब्रह्महत्या पञ्चसु महापातकेषु मध्ये प्रबलं महापातकम्। ततोऽप्यधिकं भ्रूणहननम्। तस्मादप्यदिकं वीरहननम्। ईदृशानामपि निवर्तको यावज्जीवं त्रिसुपर्णजपस्तत्रार्वाचीनानां सुरापानादिपातकानां निवर्तक इति किमु वक्तव्यम्। इत्थं प्रतिबन्धनिवृत्त्युपायमुक्त्वा ज्ञानयोग्यतायै स्वावयवशुद्ध्यर्थ होमार्थानेकादश मन्त्रानेकादशस्वनुवाकेषु क्रमेण विवक्षुराद्यं मन्त्रमाह&amp;mdash; प्राणापानव्यानोदानसमाना मे॑ शुध्य॒न्तां॒ ज्योति॑-
१ झ. ०वृत्त्यपेक्षया त्रिसु०।
[[759]]
[प्रपा॰ १० अनु॰ ५२&amp;ndash;५३] कृष्णयजुर्वेदीयं तैत्तिरीयारण्यकम्। र॒हं वि॒रजा॑ विपा॒प्मा भू॑यास॒ ꣳ स्वाहा॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनि- षद्येकपञ्चशत्तमोऽनुवाकः॥ ५१॥ प्राणादयः पञ्च वायवः प्रसिद्धाः। ते सर्वेऽप्यनेनाऽऽज्यहोमेन शुद्धा भवतु। ततोऽहं विपाप्मा प्रतिबन्धकोपपातकरहितो विरजाः पापकारभूतरजोगुणेनापि रहितः सन्यज्ज्योतिर्जगत्कारणं परं ब्रह्म तद्वस्तु भूयासं तदर्थमिदमाज्यं स्वाहुतमस्तु॥</description>
    </item>
    
    <item>
      <title>५०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/50/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/50/</guid>
      <description>MISSING</description>
    </item>
    
    <item>
      <title>५८</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/58/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/58/</guid>
      <description>अथाष्टपञ्चाशत्तमोऽनुवाकः।
अष्टमं मन्त्रमाह&amp;mdash; विवि॑ट्ट्यै॒ स्वाहा॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिष- द्यष्टपञ्चाशमोऽनुवाकः॥ ५८॥ &amp;ldquo;विष्लृ व्याप्तौ &amp;quot; इति धातोरुत्पन्नोऽयं शब्दः। विशेषेण विष्टिर्व्याप्तिर्यस्य ब्रह्मणस्तद्विविष्टिः। छान्दसः षकारस्य टकारः। तादृशं ब्रह्मोद्दिश्य स्वादुतमिदमस्तु॥
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्यष्टपञ्चाशमोऽनुवाकः॥ ५८॥</description>
    </item>
    
    <item>
      <title>५९</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/59/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/59/</guid>
      <description>अथैकोनषष्टितमोऽनुवाकः।
नवमं मन्त्रमाह&amp;mdash; क॒षो॑त्काय॒ स्वाहा॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्येकोन- षष्टितमोऽनुवाकः॥ ५९॥
कष शिष करण इति धातुः। कष्यते क्रियत इति कषो नामरूपकर्मात्मकः कार्यप्रपञ्चः, तस्मिन्नुत्कस्तत्क(स्तं क)र्तुमुत्सुकः कषोत्कः परमेश्वरः, तादृशाय सृष्ट्यभिमुखाय परमेश्वराय स्वाहा स्वाहुतमिदमस्तु॥ इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्येकोनषष्टितमोऽनुवाकः॥ ५९॥</description>
    </item>
    
    <item>
      <title>६०</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/60/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/60/</guid>
      <description>अथ षष्टितमोऽनुवाकः।
दशमं मन्त्रमाह&amp;ndash; उत्तिष्ठ पुरुष हरित लोहित पिङ्गलाक्षि देहि देहि ददापयिता मे॑ शुध्य॒न्तां॒ ज्योति॑र॒हं वि॒रजा॑ विपा॒प्मा भू॑यास॒ ꣳ स्वाहा॑, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषदि षष्टितमोऽनुवाकः॥ ६०॥
१ ग. ०त पिङ्गललोहिताक्षि।
[[763]]
[प्रपा॰ १० अनु॰ ६१&amp;ndash;६२] कृष्णयजुर्वेदीयं तैत्तिरीयारण्यकम्। विविष्टिशब्दाभिधेयं यद्ब्रह्म तदेव कारणोपाधिकं कषोत्कशब्दाभिधेयम्। पुनरपिवह्निशरीरोपाधिविशिष्टमत्र पुरुषशब्दाभिधेयम्। तत्र पूर्वाभ्यां मन्त्राभ्यां निरुपाधिकं कारणोपाधिकं तद्ब्रह्म प्रार्थ्य शुद्धिहेतुत्वेनात्र सर्वकर्मनिष्पादकवह्निशरीरोपाधिकं प्रार्थ्यते। षुरुष पुरि वह्रिशरीरे शयान हे परमात्मान्नुत्तिष्ठौदासीन्यं परित्यज्य मदनुग्रहार्थमुद्युक्तो भव। संबुद्ध्यन्तपुरुषशब्दस्यैव हरितादीनि त्रीणि पदानि विशेषणानि। हे हरित प्रतिबन्धकहरणकुशल हे लोहित रक्तवर्ण हे पिङ्गलाक्षि पिङ्गलनयन देहि देहि पुनः पुनः शुद्धिं मे प्रयच्छ। ददापयिताऽऽचार्यमुखात्तत्त्वज्ञानस्यातिशयेन दापयिता भवेति शेषः। तस्य दापयितव्यस्य ज्ञानस्योत्पत्तये मे मदीयाश्चित्तवृत्तयः शुध्यन्ताम्। ज्योतिरित्यादि पूर्ववत्॥</description>
    </item>
    
    <item>
      <title>६१</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/61/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/61/</guid>
      <description>अथैकषष्टितमोऽनुवाकः।
एकादशं मन्त्रमाह&amp;mdash; ॐ *स्वाहेति, इति॥ इति कृष्णयजुर्वेदीयतैत्तिरीयारण्यके दशमप्रपाठके नारायणोपनिषद्ये- कषष्टितमोऽनुवाकः॥ ६१॥ ओं प्रणवप्रतिपाद्यं वस्तु भवामि तदर्थमिदं स्वाहुतमस्तु॥
इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतै- त्तिरीयारण्यकभाष्ये दशमप्रपाठके नारायणीयापरनामधेययुक्तायां याज्ञिक्यामुपनिषद्येकषष्टितमोऽनुवाकः॥ ६१॥</description>
    </item>
    
    <item>
      <title>६२</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/62/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/62/</guid>
      <description>अथ द्विषष्टितमोऽनुवाकः।
ज्ञानप्रतिबन्धकमहापातकोपपातकपरिहारेण ज्ञानयोग्यतालक्षणां शुद्धिमुक्त्वा योग्यस्य पुरुषस्यापेक्षितेषु ज्ञानसाधनेषु संन्यासास्य निरतिशयोत्कर्षं वक्तुं सत्यादीन्येकादशोत्कृष्टसाधनानि प्रतियोगित्वेन वक्तव्यानि। तत्र प्रथमं साधनमुपन्यस्यति&amp;mdash; स॒त्यं परं॒ पर॑ ꣳ स॒त्य ꣳ स॒त्येन॒ न सु॑व॒र्गाल्लो॒काच्च्य॑वन्ते
अनिश्चितस्वरकम्। १ ग. झ. प्राप्त्यर्थं शु०। २ ग. ०त्यज म०। ३ ख. ग. ०तस्य।
[[764]]
श्रीमत्सायणाचार्यविरचितभाष्यसमेतम् — [ प्रपा॰ १० अनु॰ ६२] क॒दाच॒न स॒ता ꣳ हि स॒त्यं तस्मा॑त्स॒त्ये र॑मन्ते॒&amp;mdash;, इति।
यद्वस्तु प्रमाणेन यथा दृष्टं तस्य तथैवाभिवदनं सत्यं तच्च परं ब्रह्म सत्यमबाध्यं तद्वद्यथार्थवचनमपि वाधरहितमिति व्यावहारिकबाधराहित्येनोत्कर्षं विवक्षित्वा दृष्टान्तेन परं सत्यमित्युक्तम्। सत्येन यावज्जीवं यथार्थकथनेन स्वर्गलोकात्कदाचिदपि न प्रच्यवन्ते। अनृतवादिनस्तु केनचित्पुण्येन स्वर्गं प्राप्याप्यनृतवदनदोषेण कर्मफलं संपूर्णतयाऽननुभूयैव स्वर्गात्प्रच्यवन्ते। किंच हि यस्मात्कारणात्सतां सन्मार्गवर्तिनामृष्यादीनां संबन्धि यथार्थवादित्वं तस्मात्कारणात्सतामिदमिति व्युत्पत्तिमाश्रित्य सत्यवादित्वमेव परमं मोक्षसाधनमिति केचिन्महान्तो वदन्तस्तस्मिन्नेव सत्ये रमन्ते क्रीडन्ति। एकं मतमुक्त्वा द्वितीयं मतमाह&amp;mdash; तप॒ इति॒ तपो॒ नानश॑ना॒त्परं॒ यद्धि परं॒ तप॒स्तद्दु र्ध॑र्ष॒ तद्दुरा॑धर्षं॒ तस्मा॒त्तप॑सि रमन्ते॒&amp;mdash;, इति॥</description>
    </item>
    
    <item>
      <title>६३</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/63/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/63/</guid>
      <description>अथ त्रिषष्टितमोऽनुवाकः।
पूर्वोक्तं मोक्षसाधनसमूहमूपपादयितुमाख्यायिकामाह&amp;mdash; प्रा॒ज॒प॒त्यो हाऽऽरु॑णिः सुप॒र्णेयः॑ प्र॒जाप॑तिं पि॒तर॒मुप॑ससार॒ किं भ॒गव॒न्तः प॑र॒मं व॑द॒न्तीति॒ तस्मै॒ प्रोवाच&amp;mdash;, इति।
प्रजापतेः पुत्रः प्राजापत्यः, स चाऽऽरुणिनामकः। स एव सुपर्णाख्यायाः *स्त्रिया अपत्यत्वात्सुपर्णेय इतियुच्यते। तादृशः पुरुषः स्वकीयं पितरं प्रजा-पतिमुपससार। उत्तमसाधनजिज्ञासयोपसन्नवान्। उपसद्य चैवं पप्रच्छ। हे प्रजापते भगवन्तः पूज्या महर्षयो मोक्षसाधनेषु किं साधनं परममुत्कृष्टं वदन्ति। एवं पृष्टः प्रजापतिस्तस्मा आरुणये प्रोवाच।
तदुक्तेषु साधनेषु प्रथमं दर्शयति&amp;mdash; स॒त्येन॑ वा॒युरावा॑ति स॒त्येना॑ऽऽदि॒त्यो रो॑चते दि॒वि सत्यं वा॒चः प्र॑ति॒ष्ठा स॒त्ये स॒र्वं प्रति॑ष्ठित॒ तस्मा॑त्स॒त्यं प॑र॒मं वद॑न्ति॒&amp;mdash;, इति। योऽयं वायुरिदानीमन्तरिक्षे वाति सोऽयं पूर्वजन्मनि मनुष्यः सन्सत्यवादित्वं परिपाल्य तेन सत्येन वायुदेवतात्वं प्राप्येदानीं लोकानुग्रहायान्तरिक्षे वाति। तथैवाऽऽदित्योऽपि पूर्वजन्मानुष्ठितेन सत्येन दिवि रोचते द्युलोके प्रकाशते।यदेत- _____________________________________________________ *अत्र सकलादर्शपुस्तकेषु स्त्रियोऽपत्यत्वादिति पाठः। सतु लेखकप्रमादमात्रमूलक इति ज्ञेयम्।</description>
    </item>
    
    <item>
      <title>६४</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/64/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/AraNyakam/sarva-prastutiH/06_mahA-nArAyaNopaniShat/AndhrapATha-yogaH/sAyaNaH/10/64/</guid>
      <description>अथ चतुःषष्टितमोऽनुवाकः।
संन्यासस्यैव ब्रह्मज्ञानं प्रत्यन्तरङ्गसाधनत्वाज्जिज्ञासोः संन्यास एव युक्तो न तु कर्मानुष्ठानमित्युक्तम्। तर्हि निष्पन्ने तत्त्वसाक्षात्कारे कर्माण्यनुष्ठीयन्तामित्येतां शङ्कां निवारयितुमत्र तत्त्वज्ञानिव्यवहाराणां लौकिकानां सर्वेषां यागरूपत्वमुच्यते। न हि यागस्य यागाधिकारशङ्काऽस्ति। अतोऽस्मिन्ननुवाके पूर्वभागेन(ण) योगिनोऽवयवा यज्ञाङ्गद्रव्यत्वेनाऽऽम्नायन्ते&amp;mdash;- तस्यै॒वं वि॒दुषो॑ य॒ज्ञस्या॒ऽऽत्मा यज॑मानः श्र॒द्धा पत्नी॒ शरी॑- रमि॒ध्ममुरो॒ वेदि॒र्लोमा॑नि ब॒र्हिर्वे॒दः शिखा॒ हृद॑यं॒ यूपः॒ पाम॒ आज्यं॑ म॒न्युः प॒शुस्तपोऽग्निर्दमः॑ शमयि॒ता दक्षि॑णा॒ वाग्घोता॑ प्रा॒णा उ॑द्गा॒ता चक्षु॑रध्व॒र्युर्मनो॒ ब्रह्मा॒ श्रोत्र॑म॒ग्नीत्, इति।
तस्य पूर्वोक्तस्य संन्यासिन एवं विदुषः पूर्वोक्तप्रकारेण ब्रह्मणो महत्त्वं साक्षात्कृतवतो जीवन्मुक्तस्य संबन्धी यो यज्ञोऽस्ति तस्य यज्ञस्य देहेन्द्रियादिसीक्षी य आत्मा स एव यजमानसदृशः, तस्य स्मामित्वात्। या तु तदन्तःकरणे श्रुद्धारूपा चित्तवृत्तिः सा पत्नी। यच्च शरीरं तदिध्मम्। एवमुरआद्यवयवानां वेद्यादिरूपत्वोपचारो योजनीयः। यस्तु दमाख्यः शमयिता सर्वेन्द्रियोपशमकारी चित्तवृत्तिविशेषः, तस्य दक्षिणारूपत्वमुन्नेयम्। वादादीनां होत्राद्यृत्विग्रूपत्वमुन्नेयम्।</description>
    </item>
    
  </channel>
</rss>
