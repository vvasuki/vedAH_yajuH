+++
title = "06 आ+इमा अग्मन्न्"

+++


<details><summary>Keith</summary>

Hither these blessings have come, fain for milking,  
Possessing Indra [2], may we win,  
May we milk offspring and food.
</details>

<details><summary>मूलम्</summary>

एमा अ॑ग्मन्ना॒शिषो॒ दोह॑कामा    
इन्द्र॑वन्तो  व॒ना॒म॒हे ।    
धु॒ख्षी॒महि॑ प्र॒जामिष᳚म्  ॥
</details>

<details><summary>भट्टभास्कर-टीका</summary>

इयं पुरउष्णिक्, प्रथमस्य द्वादशाक्षरत्वात् ॥ +++(अत्र मन्त्रविभागः विचारणीयः भाष्ये द्वादशाक्षरत्वमुक्तम् । अत्र एकादशाक्षराणि)+++ अत्र 'यर्हि होता यजमानस्य नाम गृह्णीयात् तर्हि ब्रूयादेमा अग्मन्नाशिषो दोहकामाः' इति ब्राह्मण दर्शनात् । 'आशास्तेयं यजमानोसौ' इत्यत्र यजमानेनाशासनीयाः 'आयुराशास्ते' इत्यायुरादय इमा आशिष उच्यन्ते । इमा आशिष आग्मन्नागच्छन्तु । छान्दसे लुङि 'मन्त्रे घस' इत्यादिना च्लेर्लुक्, 'गमहन' इत्युपधालोपः । लङि वा शपो लुक् । दोहकामाः मया दुह्यमानं कामयमानाः । 'शीलिकामिभिक्षाचरिभ्यो णः पूर्वपदप्रकृतिस्वरत्वं च' इत्यणोपवादो णः । अत आगता वयमपीन्द्रवन्तः इन्द्रेण स्वामिना सहिता वनामहे । वन षण सम्भक्तौ, व्यत्ययेनात्मनेपदम् । यद्वा - वनु याचने, अनुदात्तेत् तानादिकः, विकरणव्यत्ययेन शप् । इन्द्रवन्तो वयं याचामहे प्रजामिषमन्नं च वो धुक्षीमहि । यद्वा - दोहकामा वयं वनामहे प्रजामिषं च धुक्षीमहीति । 'लिङ्सिचावात्मनेपदेषु' इति सिचः कित्त्वम् । पादादित्वान्न निहन्यते ॥
</details>