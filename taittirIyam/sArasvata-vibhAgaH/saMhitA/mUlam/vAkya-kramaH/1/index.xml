<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/</link>
    <description>Recent content in &#43;१ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/index.xml" rel="self" type="application/rss+xml" />
    <item>
      <title>प्रश्नः-1</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/1/</guid>
      <description>इ॒षे त्वो॒र्जे त्वा ।
वा॒यव॑स्स्थोपा॒यव॑स्स्थ ।
दे॒वो व॑स्सवि॒ता प्रार्प॑यतु॒ श्रेष्ठ॑तमाय॒ कर्म॑णे ।
आ प्या॑यध्वमघ्निया देवभा॒गमूर्ज॑स्वती॒ पय॑स्वती प्र॒जाव॑तीरनमी॒वा अ॑य॒क्ष्माः ।
मा व॑स्स्ते॒न ई॑शत॒ माघश॑सः ।
रु॒द्रस्य॑ हे॒ति परि॑ वो वृणक्तु ।
ध्रु॒वा अ॒स्मिन्गोप॑तौ स्यात ब॒ह्वीः ।
यज॑मानस्य प॒शून्पा॑हि ॥
य॒ज्ञस्य॑ घो॒षद् अ॑सि॒
प्रत्यु॑ष्ट॒ꣳ रक्षः॒ प्रत्यु॑ष्टा॒ अरा॑तयः
प्रेयम् अ॑गाद् धि॒षणा॑ ब॒र्हिर् अछ॒ मनु॑ना कृ॒ता स्व॒धया॒ वित॑ष्टा । त आ व॑हन्ति क॒वयः॑ पु॒रस्ता॑द् दे॒वेभ्यो॒ जुष्ट॑म् इ॒ह ब॒र्हिर् आ॒सदे॑ ॥
दे॒वाना॑म् परिषू॒तम् अ॑सि
व॒र्षवृ॑द्धम् असि॒</description>
    </item>
    
    <item>
      <title>प्रश्नः-2</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/2/</guid>
      <description>आप॑ उन्दन्तु जी॒वसे॑ दीर्घायु॒त्वाय॒ वर्च॑से॒ \
ओष॑धे॒ त्राय॑स्वैनम् \
स्वधि॑ते॒ मैन॑ꣳ हिꣳसीस् \
दे॒व॒श्रूर् ए॒तानि॒ प्र व॑पे
स्व॒स्त्य् उत्त॑राण्य् अशीय \
आपो॑ अ॒स्मान् मा॒तरः॑ शुन्धन्तु घृ॒तेन॑ नो घृत॒पुवः॑ पुनन्तु । विश्व॑म् अ॒स्मत् प्र व॑हन्तु रि॒प्रम् उद् आ॑भ्यः॒ शुचि॒र् आ पू॒त ए॑मि॒
सोम॑स्य त॒नूर् अ॑सि त॒नुव॑म् मे पाहि
मही॒नाम् पयो॑ऽसि वर्चो॒धा अ॑सि॒ वर्चः॑ ॥
मयि॑ धेहि
वृ॒त्रस्य॑ क॒नीनि॑कासि चक्षु॒ष्पा अ॑सि॒ चक्षु॑र् मे पाहि
चि॒त्पति॑स् त्वा पुनातु वा॒क्पति॑स् त्वा पुनातु दे॒वस् त्वा॑ सवि॒ता पु॑ना॒त्व् अछि॑द्रेण प॒वित्रे॑ण॒ वसोः॒ सूर्य॑स्य र॒श्मिभि॒स्</description>
    </item>
    
    <item>
      <title>प्रश्नः-3</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/3/</guid>
      <description>दे॒वस्य॑ त्वा सवि॒तुः प्र॑स॒वे॑ऽश्विनो॑र् बा॒हुभ्या॑म् पू॒ष्णो हस्ता॑भ्या॒म् आ द॒दे भ्रि॑र् असि॒ नारि॑र् असि॒
परि॑लिखित॒ꣳ रक्षः॒ परि॑लिखिता॒ अरा॑तय इ॒दम् अ॒हꣳ रक्ष॑सो ग्री॒वा अपि॑ कृन्तामि॒
यो॑ऽस्मान् द्वेष्टि॒ यं च॑ व॒यं द्वि॒ष्म इ॒दम् अ॑स्य ग्री॒वा अपि॑ कृन्तामि
दि॒वे त्वा॒न्तरि॑क्षाय त्वा पृथि॒व्यै त्वा॒
शुन्ध॑तां लो॒कः पि॑तृ॒षद॑नस् \
यवो॑ऽसि य॒वया॒स्मद् द्वेषः॑ ॥
य॒वयारा॑तीः
पितृ॒णाꣳ सद॑नम् अ॒स्य्
उद् दिव॑ꣳ स्तभा॒नान्तरि॑क्षम् पृण पृथि॒वीं दृ॑ꣳह
द्युता॒नस् त्वा॑ मारु॒तो मि॑नोतु मि॒त्रावरु॑णयोर् ध्रु॒वेण॒ धर्म॑णा
ब्रह्म॒वनिं॑ त्वा क्षत्र॒वनि॑ꣳ सुप्रजा॒वनि॑ꣳ रायस्पोष॒वनि॒म् पर्य् ऊ॑हामि॒</description>
    </item>
    
    <item>
      <title>प्रश्नः-4</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/4/</guid>
      <description>आ द॑दे॒ ग्रावा॑स्य् अध्वर॒कृद् दे॒वेभ्यो॑ गम्भी॒रम् इ॒मम् अ॑ध्व॒रं कृ॑ध्य् उत्त॒मेन॑ प॒विने॑न्द्राय॒ सोम॒ꣳ सुषु॑त॒म् मधु॑मन्त॒म् पय॑स्वन्तं वृष्टि॒वनि॒म्
इन्द्रा॑य त्वा वृत्र॒घ्न इन्द्रा॑य त्वा वृत्र॒तुर॒ इन्द्रा॑य त्वाभिमाति॒घ्न इन्द्रा॑य त्वादित्य॒वत॒ इन्द्रा॑य त्वा वि॒श्वदे॑व्यावते
श्वा॒त्रा स्थ॑ वृत्र॒तुरो॒ राधो॑गूर्ता अ॒मृत॑स्य॒ पत्नी॒स् ता दे॑वीर् देव॒त्रेमं य॒ज्ञं ध॒त्तोप॑हूताः॒ सोम॑स्य पिब॒तोप॑हूतो यु॒ष्माक॑म् ॥
सोमः॑ पिबतु॒
यत् ते॑ सोम दि॒वि ज्योति॒र् यत् पृ॑थि॒व्यां यद् उ॒राव् अ॒न्तरि॑क्षे॒ तेना॒स्मै यज॑मानायो॒रु रा॒या कृ॒ध्य् अधि॑ दा॒त्रे वो॑चस् \
धिष॑णे वी॒डू स॒ती वी॑डयेथा॒म् ऊर्जं॑ दधाथा॒म् ऊर्ज॑म् मे धत्त॒म्, मा वा॑ꣳ हिꣳसिष॒म् मा मा॑ हिꣳसिष्टम्</description>
    </item>
    
    <item>
      <title>प्रश्नः-5</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/5/</guid>
      <description>दे॒वा॒सु॒राः संय॑त्ता आस॒न् ते दे॒वा वि॑ज॒यम् उ॑प॒यन्तो॒ऽग्नौ वा॒मं वसु॒ सं न्य् अ॑दधत \
इ॒दम् उ॑ नो भवैष्यति॒ यदि॑ नो जे॒ष्यन्ती॑ति॒
तद् अ॒ग्निर् न्य् अ॑कामयत॒ तेनापा॑क्राम॒त्
तद् दे॒वा वि॒जित्या॑व॒रुरु॑त्समाना॒ अन्व् आ॑य॒न् तद् अ॑स्य॒ सह॒सादि॑त्सन्त॒
सो॑ऽरोदी॒द् यद् अरो॑दी॒त् तद् रु॒द्रस्य॑ रुद्र॒त्वम् \
यद् अश्र्व् अशी॑यत॒ तत् ॥
र॒ज॒तꣳ हिर॑ण्यम् अभव॒त् तस्मा॑द् रज॒तꣳ हिर॑ण्यम् अदक्षि॒ण्यम् अ॑श्रु॒जꣳ हि
यो ब॒र्हिषि॒ ददा॑ति पु॒रास्य॑ संवत्स॒राद् गृ॒हे रु॑दन्ति॒ तस्मा॑द् ब॒र्हिषि॒ न देय॑म् \
सो॑ऽग्निर् अ॑ब्रवीद् भा॒ग्य् अ॑सा॒न्य् अथ॑ व इ॒दम् इति॑ पुनरा॒धेयं॑ ते॒ केव॑ल॒म् इत्य् अ॑ब्रुवन्न् ऋ॒ध्नव॒त् खलु॒ स इत्य् अ॑ब्रवी॒द् यो म॑द्देव॒त्य॑म् अ॒ग्निम् आ॒दधा॑ता॒ इति॒</description>
    </item>
    
    <item>
      <title>प्रश्नः-6</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/6/</guid>
      <description>सं त्वा॑ सिञ्चामि॒ यजु॑षा प्र॒जाम् आयु॒र् धनं॑ च । बृह॒स्पति॑प्रसूतो॒ यज॑मान इ॒ह मा रि॑षत् ॥
आज्य॑म् असि स॒त्यम् अ॑सि स॒त्यस्याध्य॑क्षम् असि ह॒विर् अ॑सि वैश्वान॒रं वै॑श्वदे॒वम् उत्पू॑तशुष्मꣳ स॒त्यौजाः॒ सहो॑ऽसि॒ सह॑मानम् असि॒ सह॒स्वारा॑तीः॒ सह॑स्वारातीय॒तः सह॑स्व॒ पृत॑नाः॒ सह॑स्व पृतन्य॒तः स॒हस्र॑वीर्यम् असि॒ तन् मा॑ जि॒न्वाज्य॒स्याज्य॑म् असि स॒त्यस्य॑ स॒त्यम् अ॑सि स॒त्यायुः॑ ॥
अ॒सि॒ स॒त्यशु॑ष्मम् असि स॒त्येन॑ त्वा॒भि घा॑रयामि॒ तस्य॑ ते भक्षीय
पञ्चा॒नां त्वा॒ वाता॑नां य॒न्त्राय॑ ध॒र्त्राय॑ गृह्णामि
पञ्चा॒नां त्व॑र्तू॒नां य॒न्त्राय॑ ध॒र्त्राय॑ गृह्णामि
पञ्चा॒नां त्वा॑ दि॒शाꣳ य॒न्त्राय॑ ध॒र्त्राय॑ गृह्णामि</description>
    </item>
    
    <item>
      <title>प्रश्नः-7</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/7/</guid>
      <description>पा॒क॒य॒ज्ञं वा अन्व् आहि॑ताग्नेः प॒शव॒ उप॑ तिष्ठन्त॒ इडा॒ खलु॒ वै पा॑कय॒ज्ञः
सैषान्त॒रा प्र॑याजानूया॒जान् यज॑मानस्य लो॒केऽव॑हिता । ताम् आ॑ह्रि॒यमा॑णाम् अ॒भि म॑न्त्रयेत॒
सुरू॑पवर्षवर्ण॒ एहीति॑ प॒शवो॒ वा इडा॑ प॒शून् ए॒वोप॑ ह्वयते । य॒ज्ञं वै दे॒वा अ॑दुह्रन् य॒ज्ञोऽसु॑राꣳ अदुह॒त्
तेऽसु॑रा य॒ज्ञदु॑ग्धाः॒ परा॑भव॒न् यो वै य॒ज्ञस्य॒ दोहं॑ वि॒द्वान् ॥
यज॒तेऽप्य् अ॒न्यं यज॑मानं दुहे । सा मे॑ स॒त्याशीर् अ॒स्य य॒ज्ञस्य॑ भूया॒द् इत्य् आ॑है॒ष वै य॒ज्ञस्य॒ दोह॒स्
तेनै॒वैनं॑ दुहे । प्रत्ता॒ वै गौर् दु॑हे॒ प्रत्तेडा॒ यज॑मानाय दुह ए॒ते वा इडा॑यै॒ स्तना॒ इडोप॑हू॒तेति॑ वा॒युर् व॒त्सो । यर्हि॒ होतेडा॑म् उप॒ह्व्यये॑त॒ तर्हि॒ यज॑मानो॒ होता॑र॒म् ईक्ष॑माणो वा॒युम् मन॑सा ध्यायेत् ॥</description>
    </item>
    
    <item>
      <title>प्रश्नः-8</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/1/8/</guid>
      <description>अनु॑मत्यै पुरो॒डाश॑म् अ॒ष्टाक॑पालं॒ निर् व॑पति धे॒नुर् दक्षि॑णा॒
ये प्र॒त्यञ्चः॒ शम्या॑या अव॒शीय॑न्ते॒ तं नै॑रृ॒तम् एक॑कपालं कृ॒ष्णं वासः॑ कृ॒ष्णतू॑षं॒ दक्षि॑णा
वीहि॒ स्वाहाहु॑तिं जुषा॒णस् \
ए॒ष ते॑ निरृते भा॒गो भूते॑ ह॒विष्म॑त्य् असि मु॒ञ्चेमम् अꣳह॑सः
स्वाहा॒ नमो॒ य इ॒दं च॒कार॑ \
आदि॒त्यं च॒रुं निर् व॑पति॒ वरो॒ दक्षि॑णा \
आग्नावैष्ण॒वम् एका॑दशकपालं वाम॒नो व॒ही दक्षि॑णा \
अग्नीषो॒मीय॑म् ॥
एका॑दशकपाल॒ꣳ हिर॑ण्यं॒ दक्षि॑णा \
ऐ॒न्द्रम् एका॑दशकपालम् ऋष॒भो व॒ही दक्षि॑णा \
आग्ने॒यम् अ॒ष्टाक॑पालम् ऐ॒न्द्रं दध्य् ऋ॑ष॒भो व॒ही दक्षि॑णा \</description>
    </item>
    
  </channel>
</rss>
