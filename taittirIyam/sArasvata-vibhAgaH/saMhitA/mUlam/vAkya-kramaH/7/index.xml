<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;७ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/</link>
    <description>Recent content in &#43;७ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/index.xml" rel="self" type="application/rss+xml" />
    <item>
      <title>प्रश्नः-1</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/1/</guid>
      <description>प्र॒जन॑नं॒ ज्योति॑र् अ॒ग्निर् दे॒वता॑नां॒ ज्योति॑र् वि॒राट् छन्द॑सां॒ झोति॑स् \
वि॒राड् वा॒चो॑ऽग्नौ सं ति॑ष्ठते
वि॒राज॑म् अ॒भि सम् प॑द्यते॒
तस्मा॒त् तज् ज्योति॑र् उच्यते॒
द्वौ स्तोमौ॑ प्रातःसव॒नं व॑हतो॒ यथा॑ प्रा॒णश् चा॑पा॒नश् च॒
द्वौ माध्यं॑दिन॒ꣳ सव॑नं॒ यथा॒ चक्षु॑श् च॒ श्रोत्रं॑ च॒
द्वौ तृ॑तीयसव॒नं यथा॒ वाक् च॑ प्रति॒ष्ठा च॒
पुरु॑षसम्मितो॒ वा ए॒ष य॒ज्ञोऽस्थू॑रिः ॥
यं कामं॑ का॒मय॑ते॒ तम् ए॒तेना॒भ्य् अ॑श्नुते॒
सर्व॒ꣳ ह्य् अस्थु॑रिणाभ्यश्नु॒ते \
अ॑ग्निष्टो॒मेन॒ वै प्र॒जाप॑तिः प्र॒जा अ॑सृजत
ता अ॑ग्निष्टो॒मेनै॒व पर्य् अ॑गृह्णात्
तासा॒म् परि॑गृहीतानाम् अश्वत॒रोऽत्य् अ॑प्रवत॒</description>
    </item>
    
    <item>
      <title>प्रश्नः-2</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/2/</guid>
      <description>सा॒ध्या वै दे॒वाः सु॑व॒र्गका॑मा ए॒तꣳ ष॑ड्रा॒त्रम् अ॑पश्य॒न्
तम् आह॑र॒न्
तेना॑यजन्त॒
ततो॒ वै ते सु॑व॒र्गं लो॒कम् आ॑य॒न्
य ए॒वं वि॒द्वाꣳसः॑ षड्रा॒त्रम् आस॑ते सुव॒र्गम् ए॒व लो॒कं य॑न्ति
देवस॒त्त्रं वै ष॑ड्रा॒त्रः
प्र॒त्यक्ष॒ꣳ ह्य् ए॑तानि॑ पृ॒ष्ठानि॒
य ए॒वं वि॒द्वाꣳसः॑ षड्रा॒त्रम् आस॑ते सा॒क्षाद् ए॒व दे॒वता॑ अ॒भ्यारो॑हन्ति
षड्रा॒त्रो भ॑वति॒
षड् वा ऋ॒तवः॑
षाट् पृ॒ष्ठानि॑ ॥
पृ॒ष्ठैर् ए॒वर्तू॑न् अ॒न्वारो॑हन्त्य् ऋ॒तुभिः॑ संवत्स॒रम् \
ते सं॑वत्स॒र ए॒व प्रति॑ तिष्ठन्ति
बृहद्रथंत॒राभ्यां॑ यन्ति \
इ॒यं वाव र॑थंत॒रम् अ॒सौ बृ॒हत् \
आ॒भ्याम् ए॒व य॑न्ति॒ \</description>
    </item>
    
    <item>
      <title>प्रश्नः-3</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/3/</guid>
      <description>प्र॒जवं॒ वा ए॒तेन॑ यन्ति॒ यद् द॑श॒मम् अह॑र् \
पा॒पा॒व॒हीयं॒ वा ए॒तेन॑ भवन्ति॒ यद् द॑श॒मम् अह॒र्
यो वै प्र॒जवं॑ य॒ताम् अप॑थेन प्रति॒पद्य॑ते॒ य स्था॒णुꣳ हन्ति॒ यो भ्रेषं॒ न्येति॒ स ही॑यते॒
स यो वै द॑श॒मेऽह॑न्न् अविवा॒क्य उ॑पह॒न्यते॒ स ही॑यते॒
तस्मै॒ य उप॑हताय॒ व्याह॒ तम् ए॒वान्वा॒रभ्य॒ सम् अ॑श्नुते॒ \
अथ॒ यो व्याह॒ सः ॥
ही॒य॒ते॒
तस्मा॑द् दश॒मेऽह॑न्न् अविवा॒क्य उप॑हताय॒ न व्युच्य॒म्
अथो॒ खल्व् आ॑हुर्
य॒ज्ञस्य॒ वै समृ॑द्धेन दे॒वाः सु॑व॒र्गं लो॒कम् आ॑यन् य॒ज्ञस्य॑ व्य्र्॑?द्धे॒नासु॑रा॒न् परा॑भावय॒न्न् इति॒</description>
    </item>
    
    <item>
      <title>प्रश्नः-4</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/4/</guid>
      <description>बृह॒स्पति॑र् अकामयत॒
श्रन् मे॑ दे॒वा दधी॑र॒न् गछे॑यम् पुरो॒धाम् इति॒
स ए॒तं च॑तुर्विꣳशतिरा॒त्रम् अ॑पश्य॒त्
तम् आह॑र॒त्
तेना॑यजत॒
ततो॒ वै तस्मै॒ श्रद् दे॒वा अद॑ध॒ताग॑छत् पुरो॒धाम् \
य ए॒वं वि॒द्वाꣳस॑श् चतुर्विꣳशतिरा॒त्रम् आस॑ते॒ श्रद् ए॑भ्यो मनु॒ष्या॑ दधते॒ गछ॑न्ति पुरो॒धाम् \
ज्योति॒र् गौर् आयु॒र् इति॑ त्र्य॒हा भ॑वन्ति \
इ॒यं वाव ज्योति॑र् अ॒न्तरि॑क्षं॒ गौर् अ॒साव् आयुः॑ ॥
इ॒मान् ए॒व लो॒कान् अ॒भ्यारो॑हन्ति \
अभिपू॒र्वं त्र्य॒हा भ॑वन्ति \
अभिपू॒र्वम् ए॒व सु॑व॒र्गं लो॒कम् अ॒भ्यारो॑हन्ति॒ \
अस॑त्त्रं॒ वा ए॒तद् यद् अ॑छन्दो॒मम् \</description>
    </item>
    
    <item>
      <title>प्रश्नः-5</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/7/5/</guid>
      <description>गावो॒ वा ए॒तत् स॒त्त्रम् आ॑सताशृ॒ङ्गाः स॒तीः
शृङ्गा॑णि नो जायन्ता॒ इति॒ कामे॑न
तासां॒ दश॒ मासा॒ निष॑ण्णा आस॒न्न् अथ॒ शृङ्गा॑न्य् अजायन्त
ता उद् अ॑तिष्ठन् \
अरा॒त्स्मेति॒ \
अथ॒ यासां॒ नाजा॑यन्त॒ ताः सं॑वत्स॒रम् आ॒प्त्वोद् अ॑तिष्ठन् \
अरा॒त्स्मेति॑
यासां॒ चाजा॑यन्त॒ यासां॑ च॒ न ता उ॒भयी॒र् उद् अ॑तिष्ठन् \
अरा॒त्स्मेति॑
गोस॒त्त्रं वै ॥
सं॒व॒त्स॒रस् \
य ए॒वं वि॒द्वाꣳसः॑ संवत्स॒रम् उ॑प॒यन्त्य् ऋ॑ध्नु॒वन्त्य् ए॒व
तस्मा॑त् तूप॒रा वार्षि॑कौ॒ मासौ॒ पर्त्वा॑ चरति
स॒त्त्राभि॑जित॒ꣳ ह्य् अ॑स्यै॒
तस्मा॑त् संवत्सर॒सदो॒ यत् किं च॑ ग्रि॒हे क्रि॒यते॒ तद् आ॒प्तम् अव॑रुद्धम् अ॒भिजि॑तं क्रियते</description>
    </item>
    
  </channel>
</rss>
