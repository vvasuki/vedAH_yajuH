<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/</link>
    <description>Recent content in &#43;३ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/index.xml" rel="self" type="application/rss+xml" />
    <item>
      <title>प्रश्नः-1</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/1/</guid>
      <description>प्र॒जाप॑तिर् अकामयत प्र॒जाः सृ॑जे॒येति॒
स तपो॑ऽतप्यत॒ स स॒र्पान् अ॑सृजत॒
सो॑ऽकामयत प्र॒जाः सृ॑जे॒येति॒
स द्वि॒तीय॑म् अतप्यत॒ स वया॑ꣳस्य् असृजत॒
सो॑ऽकामयत प्र॒जाः सृ॑जे॒येति॒
स तृ॒तीय॑म् अतप्यत॒ स ए॒तं दी॑क्षितवा॒दम् अ॑पश्य॒त् तम् अ॑वद॒त् ततो॒ वै स प्र॒जा अ॑सृजत॒
यत् तप॑स् त॒प्त्वा दी॑क्षितवा॒दं वद॑ति प्र॒जा ए॒व तद् यज॑मानः ॥
सृ॒ज॒ते॒
यद् वै दी॑क्षि॒तो॑ऽमे॒ध्यम् पश्य॒त्य् अपा॑स्माद् दी॒क्षा क्रा॑मति॒ नील॑म् अस्य॒ हरो॒ व्य् ए॑ति॒ \
अब॑द्ध॒म् मनो॑ द॒रिद्रं॒ चक्षुः॒ सूर्यो॒ ज्योति॑षा॒ꣳ श्रेष्ठो॑ दीक्षे॒ मा मा॑ हासीस् \</description>
    </item>
    
    <item>
      <title>प्रश्नः-2</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/2/</guid>
      <description>यो वै पव॑मानानाम् अन्वारो॒हान् वि॒द्वान् यज॒तेऽनु॒ पव॑माना॒न् आ रो॑हति॒ न पव॑माने॒भ्योऽव॑ छिद्यते
श्ये॒नो॑ऽसि गाय॒त्रछ॑न्दा॒ अनु॒ त्वा र॑भे स्व॒स्ति मा॒ सम् पा॑रय
सुप॒र्णो॑ऽसि त्रि॒ष्टुप्छ॑न्दा॒ अनु॒ त्वा र॑भे स्व॒स्ति मा॒ सम् पा॑रय॒
सघा॑सि॒ जग॑तीछन्दा॒ अनु॒ त्वा र॑भे स्व॒स्ति मा॒ सम् पा॑रय॒ \
इत्य् आ॑ह \
ए॒ते ॥
वै पव॑मानानाम् अन्वारो॒हास्
तान् य ए॒वं वि॒द्वान् यज॒तेऽनु॒ पव॑माना॒न् आ रो॑हति॒ न पव॑माने॒भ्योऽव॑ छिद्यते॒
यो वै पव॑मानस्य॒ संत॑तिं॒ वेद॒ सर्व॒म् आयु॑र् एति॒ न पु॒रायु॑षः॒ प्र मी॑यते पशु॒मान् भ॑वति वि॒न्दते॑ प्र॒जाम्</description>
    </item>
    
    <item>
      <title>प्रश्नः-3</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/3/</guid>
      <description>अग्ने॑ तेजस्विन् तेज॒स्वी त्वं दे॒वेषु॑ भूया॒स् तेज॑स्वन्त॒म् माम् आयु॑ष्मन्तं॒ वर्च॑स्वन्तम् मनु॒ष्ये॑षु कुरु दी॒क्षायै॑ च त्वा॒ तप॑सश् च॒ तेज॑से जुहोमि
तेजो॒विद् अ॑सि॒ तेजो॑ मा॒ मा हा॑सी॒न् माहं तेजो॑ हासिष॒म् मा मां तेजो॑ हासीत् \
इन्द्रौ॑जस्विन्न् ओज॒स्वी त्वं दे॒वेषु॑ भूया॒ ओज॑स्वन्त॒म् माम् आयु॑ष्मन्तं॒ वर्च॑स्वन्तम् मनु॒ष्ये॑षु कुरु॒ ब्रह्म॑णश् च त्वा क्ष॒त्रस्य॑ च ॥
ओज॑से जुहोमि \
ओजो॒विद् अ॒स्य् ओजो॑ मा॒ मा हा॑सी॒न् माहम् ओजो॑ हासिष॒म् मा माम् ओजो॑ हासीत्
सूर्य॑ भ्राजस्विन् भ्राज॒स्वी त्वं दे॒वेषु॑ भूया॒ भ्राज॑स्वन्त॒म् माम् आयु॑ष्मन्तं॒ वर्च॑स्वन्तम् मनु॒ष्ये॑षु कुरु वा॒योश् च॑ त्वा॒पां च॒ भ्राज॑से जुहोमि</description>
    </item>
    
    <item>
      <title>प्रश्नः-4</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/4/</guid>
      <description>वि वा ए॒तस्य॑ य॒ज्ञ ऋ॑ध्यते॒ यस्य॑ ह॒विर् अ॑ति॒रिच्य॑ते
सूर्यो॑ दे॒वो दि॑वि॒षद्भ्य॒ इत्य् आ॑ह
बृह॒स्पति॑ना चै॒वास्य॑ प्र॒जाप॑तिना च य॒ज्ञस्य॑ व्य्र्॑?द्ध॒म् अपि॑ वपति॒
रक्षा॑ꣳसि॒ वा ए॒तत् प॒शुꣳ स॑चन्ते॒ यद् ए॑कदेव॒त्य॑ आल॑ब्धो॒ भूया॒न् भव॑ति॒
यस्या॑स् ते॒ हरि॑तो॒ गर्भ॒ इत्य् आ॑ह
देव॒त्रैवैनां॑ गमयति॒ रक्ष॑सा॒म् अप॑हत्यै \
आ व॑र्तन वर्त॒येत्य् आ॑ह ॥
ब्रह्म॑णै॒वैन॒म् आ व॑र्तयति॒
वि ते॑ भिनद्मि तक॒रीम् इत्य् आ॑ह
यथाय॒जुर् ए॒वैतत् \
उ॒रु॒द्र॒प्सो वि॒श्वरू॑प॒ इन्दु॒र् इत्य् आ॑ह
प्र॒जा वै प॒शव॒ इन्दुः॑
प्र॒जयै॒वैन॑म् प॒शुभिः॒ सम् अ॑र्धयति॒</description>
    </item>
    
    <item>
      <title>प्रश्नः-5</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/3/5/</guid>
      <description>पू॒र्णा प॒श्चाद् उ॒त पू॒र्णा पु॒रस्ता॒द् उन् म॑ध्य॒तः पौ॑र्णमा॒सी जि॑गाय । तस्यां॑ दे॒वा अधि॑ सं॒वस॑न्त उत्त॒मे नाक॑ इ॒ह मा॑दयन्ताम् ॥
यत् ते॑ दे॒वा अद॑धुर् भाग॒धेय॒म् अमा॑वास्ये सं॒वस॑न्तो महि॒त्वा । सा नो॑ य॒ज्ञम् पि॑पृहि विश्ववारे र॒यिं नो॑ धेहि सुभगे सु॒वीर॑म् ॥
नि॒वेश॑नी सं॒गम॑नी॒ वसू॑नां॒ विश्वा॑ रू॒पाणि॒ वसू॑न्य् आवे॒शय॑न्ती । स॒ह॒स्र॒पो॒षꣳ सु॒भगा॒ ररा॑णा॒ सा न॒ आ ग॒न् वर्च॑सा ।=2 सं॒वि॒दा॒ना ॥
अग्नी॑षोमौ प्रथ॒मौ वी॒र्ये॑ण॒ वसू॑न् रु॒द्रान् आ॑दि॒त्यान् इ॒ह जि॑न्वतम् । मा॒ध्यꣳ हि पौ॑र्णमा॒सं जु॒षेथा॒म् ब्रह्म॑णा वृ॒द्धौ सु॑कृ॒तेन॑ सा॒ताव् अथा॒स्मभ्य॑ꣳ स॒हवी॑राꣳ र॒यिं नि य॑छतं ॥</description>
    </item>
    
  </channel>
</rss>
