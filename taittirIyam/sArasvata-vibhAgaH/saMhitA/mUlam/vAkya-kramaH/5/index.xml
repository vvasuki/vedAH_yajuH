<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;५ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/</link>
    <description>Recent content in &#43;५ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/index.xml" rel="self" type="application/rss+xml" />
    <item>
      <title>प्रश्नः-1</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/1/</guid>
      <description>सा॒वि॒त्राणि॑ जुहोति॒
प्रसू॑त्यै
चतुर्गृही॒तेन॑ जुहोति॒
चतु॑ष्पादः प॒शवः॑
प॒शून् ए॒वाव॑ रुन्द्धे॒
चत॑स्रो॒ दिश॑स् \
दि॒क्ष्व् ए॑व प्रति॑ तिष्ठति॒
छन्दा॑ꣳसि दे॒वेभ्योऽपा॑क्राम॒न्
न वो॑ऽभा॒गानि॑ ह॒व्यं व॑क्ष्याम॒ इति॒
तेभ्य॑ ए॒तच् च॑तुर्गृही॒तम् अ॑धारयन्
पुरोऽनुवा॒क्या॑यै या॒ज्या॑यै दे॒वता॑यै वषट्का॒राय॒
यच् च॑तुर्गृही॒तं जु॒होति॒ छन्दा॑ꣳस्य् ए॒व तत् प्री॑णाति
तान्य् अ॑स्य प्री॒तानि॑ दे॒वेभ्यो॑ ह॒व्यं व॑हन्ति॒
यं का॒मये॑त ॥
पापी॑यान्त् स्या॒द् इत्य् एकै॑कं॒ तस्य॑ जुहुयात् \
आहु॑तीभिर् ए॒वैन॒म् अप॑ गृह्णाति॒ पापी॑यान् भवति॒
यं का॒मये॑त॒
वसी॑यान्त् स्या॒द् इति॒ सर्वा॑णि॒ तस्या॑नु॒द्रुत्य॑ जुहुयात् \</description>
    </item>
    
    <item>
      <title>प्रश्नः-2</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/2/</guid>
      <description>विष्णु॑मुखा॒ वै दे॒वाश् छन्दो॑भिर् इ॒माँ लो॒कान् अ॑नपज॒य्यम् अ॒भ्य् अ॑जय॒न्
यद् वि॑ष्णुक्र॒मान् क्रम॑ते॒ विष्णु॑र् ए॒व भू॒त्वा यज॑मान॒श् छन्दो॑भिर् इ॒माँ लो॒कान् अ॑नपज॒य्यम् अ॒भि ज॑यति॒
विष्णोः॒ क्रमो॑ऽस्य् अभिमाति॒हेत्य् आ॑ह
गाय॒त्री वै पृ॑थि॒वी
त्रैष्ठु॑भम् अ॒न्तरि॑क्षम् \
जाग॑ती॒ द्यौस् \
आनु॑ष्टुभी॒र् दिश॑स् \
छन्दो॑भिर् ए॒वेमाँ लो॒कान् य॑थापू॒र्वम् अ॒भि ज॑यति
प्र॒जाप॑तिर् अ॒ग्निम् अ॑सृजत॒
सो॑ऽस्मात् सृ॒ष्टः ॥
परा॑ङ् ऐ॒त्
तम् ए॒तयान्व् ऐ॑त् \
अक्र॑न्द॒त् इति॒
तया॒ वै सो॑ऽग्नेः प्रि॒यं धामावा॑रुन्द्ध॒
यद् ए॒टम् अ॒न्वाहा॒ग्नेर् ए॒वैतया॑ प्रि॒यं धामाव॑ रुन्द्धे \</description>
    </item>
    
    <item>
      <title>प्रश्नः-3</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/3/</guid>
      <description>उ॒त्स॒न्न॒य॒ज्ञो वा ए॒ष यद् अ॒ग्निः
किं वाहै॒तस्य॑ क्रि॒यते॒ किं वा॒ न
यद् वै य॒ज्ञस्य॑ क्रि॒यमा॑णस्यान्त॒र्यन्ति॒ पूय॑ति॒ वा अ॑स्य॒ तत् \
आ॒श्वि॒नीर् उप॑ दधाति \
अ॒श्विनौ॒ वै दे॒वाना॑म् भि॒षजौ॑
ताभ्या॑म् ए॒वास्मै॑ भेष॒जं क॑रोति॒
पञ्चोप॑ दधाति
पाङ्क्तो॑ य॒ज्ञस् \
यावा॑न् ए॒व य॒ज्ञस् तस्मै॑ भेष॒जं क॑रोति \
ऋत॒व्या॑ उप॑ दधाति \
ऋतू॒नां कॢप्त्यै॑ ॥
प॒ञ्चोप॑ दधाति॒
पञ्च॒ वा ऋ॒तव॑स् \
याव॑न्त ए॒वर्तव॑स्
तान् क॑ल्पयति
समा॒नप्र॑भृतयो भवन्ति समा॒नोद॑र्का॒स्
तस्मा॑त् समा॒ना ऋ॒तव॑स् \
एके॑न प॒देन॒ व्याव॑र्तन्ते॒</description>
    </item>
    
    <item>
      <title>प्रश्नः-4</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/4/</guid>
      <description>दे॒वा॒सु॒राः संय॑त्ता आस॒न्
ते न व्य् अ॑जयन्त॒
स ए॒ता इन्द्र॑स् त॒नूर् अ॑पश्यत्
ता उपा॑धत्त
ताभि॒र् वै स त॒नुव॑म् इन्द्रि॒यं वी॒र्य॑म् आ॒त्मन्न् अ॑धत्त॒
ततो॑ दे॒वा अभ॑व॒न् परा॑सुरास् \
यद् इ॑न्द्रत॒नूर् उ॑प॒दधा॑ति त॒नुव॑म् ए॒व ताभि॑र् इन्द्रि॒यं वी॒र्यं॑ यज॑मान आ॒त्मन् ध॑त्ते॒ \
अथो॒ सेन्द्र॑म् ए॒वाग्निꣳ सत॑नुं चिनुते॒
भव॑त्य् आ॒त्मना॒ परा॑स्य॒ भ्रातृ॑व्यः ॥
भ॒व॒ति॒
य॒ज्ञो दे॒वेभ्योऽपा॑क्राम॒त्
तम् अ॑व॒रुधं॒ नाश॑क्नुव॒न्
त ए॒ता य॑ज्ञत॒नूर् अ॑पश्यन्
ता उपा॑दधत
ताभि॒र् वै ते य॒ज्ञम् अवा॑रुन्धत॒
यद् य॑ज्ञत॒नूर् उ॑प॒दधा॑ति य॒ज्ञम् ए॒व ताभि॒र् यज॑मा॒नोऽव॑ रुन्द्धे॒</description>
    </item>
    
    <item>
      <title>प्रश्नः-5</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/5/</guid>
      <description>यद् एके॑न सꣳस्था॒पय॑ति य॒ज्ञस्य॒ संत॑त्या॒ अवि॑छेदाय \
ऐ॒न्द्राः प॒शवो॒ ये मु॑ष्क॒रास् \
यद् ऐ॒न्द्राः सन्तो॒ऽग्निभ्य॑ आल॒भ्यन्ते॑ दे॒वता॑भ्यः स॒मदं॑ दधाति \
आग्ने॒यीस् त्रि॒ष्टुभो॑ याज्यानुवा॒क्याः॑ कुर्यात् \
यद् अ॑ग्ने॒यीस् तेना॑ग्ने॒यास् \
यत् त्रि॒ष्टुभ॒स् तेनै॒न्द्राः
समृ॑द्ध्यै॒
न दे॒वता॑भ्यः स॒मदं॑ दधाति
वा॒यवे॑ नि॒युत॑वे तूप॒रम् आ ल॑भते॒ तेजो॒ऽग्नेर् वा॒युस्
तेज॑स ए॒ष आ ल॑भ्यते॒
तस्मा॑द् य॒द्रिय॑ङ् वा॒युः ॥
वाति॑ त॒द्रिय॑ङ्ङ् अ॒ग्निर् द॑हति॒
स्वम् ए॒व तत् तेजोऽन्व् ए॑ति॒
यन् न नि॒युत्व॑ते॒ स्याद् उन् मा॑द्ये॒द् यज॑मानस् \
नि॒युत्व॑ते भवति॒ यज॑मान॒स्यानु॑न्मादाय</description>
    </item>
    
    <item>
      <title>प्रश्नः-6</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/6/</guid>
      <description>हिर॑ण्यवर्णाः॒ शुच॑यः पाव॒का यासु॑ जा॒तः क॒श्यपो॒ यास्व् इन्द्रः॑ । अ॒ग्निं गर्भं॑ दधिरे॒ विरू॑पा॒स् ता न॒ आपः॒ शꣳ स्यो॒ना भ॑वन्तु ॥
यासा॒ꣳ राजा॒ वरु॑णो॒ याति॒ मध्ये॑ सत्यानृ॒ते अ॑व॒पश्य॒ञ् जना॑नाम् । म॒धु॒श्चुतः॒ शुच॑यो॒ याः पा॑व॒कास् ता न॒ आपः॒ शꣳ स्यो॑ना भवन्तु ॥
यासां॑ दे॒वा दि॒वि कृ॒ण्वन्ति॑ भ॒क्षं या अ॒न्तरि॑क्षे बहु॒धा भव॑न्ति । याः पृ॑थि॒वीम् पय॑सो॒ऽन्दन्ति॑ ॥
शु॒क्रास् ता न॒ आपः॒ शꣳ स्यो॒ना भ॑वन्तु ॥
शि॒वेन॑ मा॒ चक्षु॑षा पश्यतापः शि॒वया॑ त॒नुवोऽप॑ स्पृशत॒ त्वच॑म् मे । सर्वा॑ꣳ अ॒ग्नीꣳर् अ॑प्सु॒षदो॑ हुवे वो॒ मयि॒ वर्चो॒ बल॒म् ओजो॒ नि ध॑त्त ॥</description>
    </item>
    
    <item>
      <title>प्रश्नः-7</title>
      <link>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/sArasvata-vibhAgaH/saMhitA/mUlam/vAkya-kramaH/5/7/</guid>
      <description>यो वा अय॑थादेवतम् अ॒ग्निं चि॑नु॒त आ दे॒वता॑भ्यो वृश्च्यते॒ पापी॑यान् भवति॒
यो य॑थादेव॒तं न दे॒वता॑भ्य॒ आ वृ॑श्च्यते॒ वसी॑यान् भवति \
आग्ने॒य्या गा॑यत्रि॒या प्र॑थ॒मां चिति॑म् अ॒भि मृ॑शेत् त्रि॒ष्टुभा॑ द्वि॒तीयां॒ जग॑त्या तृ॒तीया॑म् अनु॒ष्टुभा॑ चतु॒र्थीम् प॒ङ्क्त्या प॑ञ्च॒मीम् \
य॒था॒दे॒व॒तम् ए॒वाग्निं चि॑नुते॒ न दे॒वता॑भ्य॒ आ वृ॑श्च्यते॒ वसी॑यान् भवति॒ \
इडा॑यै॒ वा ए॒षा विभ॑क्तिः
प॒शव॒ इडा॑
प॒शुभि॑र् एनम् ॥
चि॒नु॒ते॒
यो वै प्र॒जाप॑तये प्रति॒प्रोच्या॒ग्निं चि॒नोति॒ नार्ति॒म् आर्छ॑ति॒ \
अश्वा॑व् अ॒भित॑स् तिष्ठेतां कृ॒ष्ण उ॑त्तर॒तः श्वे॒तो दक्षि॑णस्
ताव् आ॒लभ्येष्ट॑का॒ उप॑ दध्यात् \</description>
    </item>
    
  </channel>
</rss>
