<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;शुल्बसूत्रम् on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/</link>
    <description>Recent content in &#43;शुल्बसूत्रम् on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/index.xml" rel="self" type="application/rss+xml" />
    <item>
      <title>०१</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/01/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/01/</guid>
      <description>अथातः शुल्बं व्याख्यास्यामः १
रज्जुं पाशवतीं समां निरायतां पृष्ठ्यां यथार्थमुपकल्पयेत् २
अन्तरेण चित्रास्वाती श्रवणप्रतिश्रवणौ कृत्तिकाप्रतिकृत्तिके तिष्यपुनर्वसू च प्राग्देशोऽयं युगमात्रोदितयोः पाशाञ्च ३
दार्शिक्याः शयाः षट्तानि सप्त सप्तदशैव तु एकं द्वे पञ्च तैर्मीत्वा समरैः परिलेखयेत् ४
अंसाच्छ्रोणौ रज्ज्वन्तं प्रतिष्ठाप्य प्राचीमनुलिखेदंसेप्रतिष्ठाप्य प्रतीचीं समरे रज्ज्वन्तं प्रतिष्ठाप्य श्रोणेरध्यंसादनुलिखेत् ५
एवमुत्तरतः पुरस्तात्पश्चाच्च ६
अरत्निश्चतुरश्रस्तु पूर्वस्याग्नेः खरो भवेत् रथचक्राकृतिः पश्चाच्चन्द्रार्धेन तु दक्षिणे ७
मध्यात् कोटिप्रमाणेन मण्डलं परिलेखयेत् अतिरिक्तत्रिभागेन सर्वं तु सहमण्डलम् चतुरश्रेऽक्ष्णया रज्जुर्मध्यतः सन्निपातयेत् परिलेख्य तदर्धेनार्धमण्डलमेव तत् ८</description>
    </item>
    
    <item>
      <title>०२</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/02/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/02/</guid>
      <description>अष्टाशीतिः शतमीषा तिर्यगक्षश्चतुःशतम् षडशीतिर्युगं चास्य रथश्चारक्य उच्यते १
ईषायां लक्षणं मीत्वा षट्सु नवसु च लक्षणे त्रिचत्वारिंशके पाशोऽङ्गुलानां नियोगतः २
एषा वेदिः समाख्याता चारक्य रथसम्मिता ऐन्द्राग्नस्य पशोरेषा पशुष्वन्येषु षट्शया ३
प्राच्यर्धः षडरत्निः स्यादर्धारत्नेर्निराञ्छनम् अर्धे श्रोणी ततोऽर्धेंऽसावध्यर्ध इति पाशुकी ४
पशादर्धशये श्रोणी द्वयोः पृष्ठ्यापरा द्वयोः प्राच्यर्धस्तु ततोऽध्यर्धे ततोऽध्यर्धे निराञ्छनम् अर्धेंऽसोऽध्यर्ध एवान्यस्ततोऽध्यर्धेंऽस उत्तरः अरत्नौ तु ततः पाशो वेदी मारुती वारूणी ५
सर्वा दशशया रज्जुर्मध्ये चास्या निराञ्छनम् प्राच्यर्धं पञ्चमे कुर्याद्दिक्कुष्ठा पैतृकी स्मृता ६
सर्वा सप्तशया रज्जुर्मध्ये चास्या निराञ्छनम् प्राच्यर्धं पञ्चमे कुर्याद्दिक्कुष्ठा पैतृकी स्मृता ७</description>
    </item>
    
    <item>
      <title>०३</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/03/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/03/</guid>
      <description>प्राग्वंशं दशकं कुर्यात्पत्नीशालां चतुःशयाम् प्राग्वंशात्त्रिषु वेद्यन्तो वेद्यन्तात् प्रक्रमे सदः १
नवकं तु सदो विद्याच्चत्वारः सदसोऽन्तरम् चत्वारस्त्रिका हविर्धानमर्धदशास्तदन्तरम् २
पदं यूपावटे मीत्वा शेषमौत्तरवेदिकम् आग्नीध्रं षडरत्न्येव षट्त्रिंशत्प्रक्रमा रज्जुः ३
लक्षिका द्वादश त्रिका । वेदिसदोहविर्धानानि मिनोत्येवानुपूर्वशः पञ्चदशकमेकविंशकं त्रिकमपरम् । परतोऽपरस्त्रिको द्वादशसु च पाशद उच्यते । सोमे रज्जु निमानमुत्तमम् ४
त्रिपदा पार्श्वमानी स्यात्तिर्यङ्मानी पदं भवेत् तस्याक्ष्णया तु या रज्जुः कुर्याद्दशपदां तया ५
पशादर्धचतुर्दशे नवके तु ततः पुनः अर्धचतुर्दशः पाशः सदसश्छेदनमुत्तमम् ६
निमाय रज्जुं दशभी रथाक्षैरेकादशभिश्चोपरबुध्नमात्रैस्तस्याश्चतुर्विंशतिभागधेयमेकादशिनीं प्रतिवेदिमाहुः ७</description>
    </item>
    
    <item>
      <title>०४</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/04/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/04/</guid>
      <description>जन्मना रोगहीनो वा यजमानो भवेद्यदि कथं तत्र प्रमाणानि प्रयोक्तव्यानि कर्तृभिः १
तुण्डं पुष्करनालस्य षड्गुणं परिवेष्टितम् त्रिहायण्या वत्सतर्या वालेन सममिष्यते २
त्रयस्त्रिहायणीवालाः सर्षपार्धं विधीयते द्विगुणं सर्षपं प्राहुर्यवः सर्षपारम् ३
अङ्गुलस्य प्रमाणं तु षड्यवाः पार्श्वसंहिताः दशाङ्गुलस्तु प्रादेशो वितस्तिर्द्वादशाङ्गुलः द्विवितस्तिररत्निः स्याद्व्यायामस्तु चतुःशयः ४
विंशतिशताङ्गुलतः पुरुषः स्वैः स्वैरङ्गुलिपर्वभिः अथ चेत्प्रपदोत्थानः पञ्चविंशशतो भवेत् ५
त्रियवं कृष्णलं विद्यात् मानं विद्यात् त्रिकृष्णलम् अनेन कृष्णलप्रमाणेन निष्कमाहुश्चतुर्गुणम् ६
पुरुषस्य तृतीयपञ्चमौ भागौ तत्करणं पुनश्चितेः तस्यार्धमथापरं भवेत्त्रिचितिकमग्निचितिश्चेत् ७
अष्टावष्टौ सम्मिता चितिरष्टैकादशिका च मध्यमा व्यत्या सवतीरुपन्यसेदष्टौ द्वादश चोत्तमा चितिः ८</description>
    </item>
    
    <item>
      <title>०५</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/05/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/05/</guid>
      <description>अथात उत्तरेष्टकं व्याख्यास्यामः १
ऊर्धबाहुना यजमानेन वेणुं विमिमीते २
तत्समोऽन्यतरः सारत्निर्द्वितीयस्तस्य पुरुषे लक्षणमरत्नि वितस्त्योश्चोभयोरर्धपुरुषे ३
शिरसि परिश्रिते यूपायावशिष्य शेषमनुरज्जु पुरुषौ सन्धाय पञ्चाङ्ग्या शङ्कुं विनिहन्ति तयोः सन्धावर्धयोश्च ४
यावभितो मध्यमं शङ्कुं तयोर्वेणू निद्याय दक्षिणतः पुरुषसन्निपाते तोदं करोति ५ मध्यमे शङ्कौ वेणुं निधायाध्यधि तोदं हृत्वा दक्षिणतः पुरुषे शङ्कुं निहन्ति ६
पूर्वे शङ्कौ वेणुं निधाय द्वितीयं दक्षिणतः पुरस्तात्पुरुषसन्निपाते शङ्कुं निहन्त्यर्धे चैवं पश्चात् ७ एतेनोत्तरार्धो व्याख्यातः ८
दक्षिणस्य व-र्गस्य यावभितो मध्यमं शङ्कुं तयोर्वेणू निधाय दक्षिणतः पुरुषसन्निपाते तोदं करोति ९</description>
    </item>
    
    <item>
      <title>०६</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/06/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/06/</guid>
      <description>व्यायामस्याष्टममेकतस्तुरीयमेकत उभयतस्तुरीयं च ते गार्हपत्यचितेः करणे १
पुरुषस्य दशमेन भागेन प्रथमं चतुरश्रं करणं कारयेद्दशम-मेकतोऽर्धमेकतस्तद्द्वितीयं दशममेकतोऽध्यर्धमेकतस्तत्तृतीयमुभयत-स्तुरीयं तच्चतुर्थम् २ तासामुत्सेधस्त्रिंशत्पञ्चमभागेनान्यत्र नाकसद्भ्यश्च चूडाभ्य ऋतव्याभ्योऽथ मध्यमायां पञ्चमषष्ठीभ्यश्च वैश्वदेवीभ्यस्ता अर्धोत्सेधाः ३ पुरीषमन्तर्धायोत्तरामुपदध्याद्गणसंसर्गायाविच्छेदाय ४
गर्तेषूपदध्याद्यदन्यदिष्टकाभ्यः ५
तत्र श्लोको भवति उखायाः पशु-शीर्षाणां कूर्मस्योलूखलस्य च स्रुचोः कुम्भेष्टकानां च चरोश्चैवा-वटान्खनेत् ६ प्रतिदिशमुपदध्यादात्मनि मध्ये प्राचीः शिरसि पुच्छे पक्षयोश्चात्मन्यप्ययेषु समं विभज्योत्तरामुत्तरामप्ययसंहितां पूर्वापरद-क्षिणोत्तरा विषयवचनादन्यच्चतस्रः पुरस्तात्पञ्चर्तव्याभ्यः पश्चाच्चोत्तरपूर्वे चार्धे गार्हपत्यस्य । शेषं चतुरश्राभिः ७ एता एव दक्षिणोत्तरा द्वितीयस्यां । शेषं चतुरश्राभिः ८
यथा प्रथमैवं तृतीया पञ्चमी वा यथा द्वितीयैवं चतुर्थे । तेन धर्मेन वत्यासं चिनुयात् ९</description>
    </item>
    
    <item>
      <title>०७</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/07/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/07/</guid>
      <description>दर्भस्तम्बं पुष्करपर्णं रुक्मपुरुषौ हिरण्येष्टकां शर्करां स्वयमातृण्णां दूर्वेष्टका नैवारमिति मध्यं । तस्मिन्कुम्भेष्टका या मध्ये दक्षिणोत्तरे च स्रुचावनूपमध्येषु शेषाः । पश्चात्स्वयमातृण्णायाः कुलायिनीं द्विय-जुश्च वंशयोः पार्श्वसंहिते द्वियजुरुत्तरे पुरस्ताद्रेतःसिचौ द्वे । दक्षिणे तस्मिन्वंशे द्वितीयामृतव्यां च पुरस्ताच्चतुर्थे लोके रेतःसिचं विश्वज्योतिषं मण्डलामृतव्यां घर्मेष्टकामषाढां कूर्मं वृषभमिति प्राञ्चमुत्तरे वंशे दक्षि-णतः पुरस्तात्स्वयमातृण्णायाः पञ्च मुलूखलमुसलमुत्तरपूर्वे चोखां मध्ये शिरसां शिरोभिः संहितामुपदधाति १
तस्याः पश्चात्पुरुषशिरसः पुरुषचितिमुपदधाति षट्त्रिंशतं प्रतीचीस्त्रिवर्गेण श्रोण्याम् २
तत्र श्लोको भवति तिस्रो ग्रीवाः षडंसयोर्द्वे द्वे बाह्वोर्नवात्मनि जङ्घयोरु पञ्च पश्चादस्मानामेकैकं पाणिपादयोः ३</description>
    </item>
    
    <item>
      <title>०८</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/08/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/08/</guid>
      <description>द्वितीयायां पुरस्तात्स्वयमातृण्णायाः प्रथमद्वितीयतृतीयेष्वृतव्या वाय-व्या अपस्या इति यथासङ्ख्यम् । तिस्रस्तिस्रो दक्षिणेषु वंशेषु दक्षिणो-त्तरा द्वे द्वे उत्तरस्योत्तरयोर्नवमेऽभितः शेषा यथापस्याः १
तृतीयायां दश द्वादश नवमेऽअभितो । अष्टमे सप्त पुरस्तात्पश्चाच्च समीचीरभितः स्वयमातृण्णाया अर्धोत्सेधा अष्टौ नानामन्त्रा उत्तमायां वा २
चतुर्थ्या-मेकैकां नवमेनवमेऽभितः पुरस्तादुत्तरस्य वंशस्य मध्ये प्रथमां व्य-त्यासमितरा । एवमेव स्पृतः पुरस्ताद्दक्षिणस्य वंशस्य मध्ये प्रथमां व्यत्यासमितराः । षट्सप्ताष्टमेषु दक्षिणतो युग्मायुग्मा उत्तरतस्त्रिव-र्गान्कुर्यात्सप्तदश दक्षिणतः पञ्चदशोत्तरतः ३ पञ्चम्यामेकैकां प्राणभृदा-धिषु शेषं छन्दसां विराजश्च यथातिमात्राः षट्सप्ताष्टमेष्वभितो यथासं-ख्यम् ४ अर्धेष्टकाभिः पूरयित्वा दक्षिणतः प्राचीः स्तोमभागाः पश्चिमाश्च युग्मा उत्तरतस्त्रिवर्गान्कुर्यादेकत्रिंशतम् । पश्चात्प्रत्यञ्चं त्रिवर्गेण नाक-सदं च पश्चात्पुरीषवत्या यवादिना सनाम्नीरुपशीवरीर्घृतप्लुता इति य-थासङ्ख्यम् । तुरीयाणि मध्ये यथा प्राणभृतोऽतिमात्रा मध्यमां स्वयमातृण्णासंहितामुत्तरस्तु विकर्णीम् ५</description>
    </item>
    
    <item>
      <title>०९</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/09/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/09/</guid>
      <description>यावती शोषपाकाभ्यामिष्टका ह्रसते कृता तावत्समधिकं कार्यं करणं सममिच्छत १
सदा च त्रिंशकं भागमिष्टका ह्रसते कृता तावत् समधिकं कार्यं करणं सममिच्छत २
एकैकं शतमध्यर्धं तदूतं षडभिरङ्गुलैः इष्टकानां परिमाणं वैकृतं यदतोऽन्यथा ३
नवाङ्गुलसहस्राणि द्वे शते षोडशोत्तरे अङ्गुलानां परिमाणं व्यायामस्य तु निर्दिशेत् ४ इतरेषां तु धिष्ण्यानां सर्वेषामेव निश्चयः एकैकस्य सहस्रं स्याच्छते षण्णवतिः परा ५
एकादश सहस्राणि अङ्गुलानां शतानि षट् शतं चैव सहस्राणां क्षेत्रमग्नेर्विधीयते ६
प्राकृतं वैकृतं वापि क्षेत्रमर्धाष्टमान्तरे पञ्चविंशं शिरः कृत्वा ततः क्षेत्रे समावपेत् ७</description>
    </item>
    
    <item>
      <title>१०</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/10/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/10/</guid>
      <description>वैष्णवे या प्रमेयाय शुल्बविद्भिश्च सर्वशः सङ्ख्यातृभ्यः प्रवक्तृभ्यो नमो भरन्तो यो मसे इदं भूम्य भजामहे या नो मानकृतामिव यज्ञियं मानमुत्तमं वर्धमानं स्वे दमे १ स्पष्टा भूमिऋजुः शङ्कुर्मौञ्जं शुल्बमबन्धुरम् चित्रादौ नाकृतिः कार्या तिथ्यृक्षं वरुणशुभम् २
सर्वाः प्रागायता वेद्यः करणं यस्कदेहिकम् अर्धेनार्वसमं सर्वमुच्छेदो जानु पञ्चकम् ३
मध्यमेऽर्धमृतव्यानां नाकसत्पञ्चचूडयोः करणाद्यर्थमुद्दिश्य क्षेत्रमर्धाष्टमान्तरः ४ अनःसिद्धं हविर्धानं पात्रसिद्धाः खराः खराः चात्वालः पशुभिः सिद्धो हविर्भिः साग्निकाः खराः ५
मण्डलार्धं चतुःस्रक्ति रत्निनां विहिताः खराः अरत्निर्घन एतेषां भूयस्त्वे भूयसीबिधौ ६</description>
    </item>
    
    <item>
      <title>११</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/11/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/11/</guid>
      <description>जन्मना रोगहीनो वा यजमानो भवेद्यदि कथं तत्र प्रमाणानि प्रयोक्तव्यानि कर्तृभिः १
यद्युरुतन्तुः केशोवास्तृतः सर्षपो यवश्चैव षड्गुणितः षड्गुणितो भवति नरस्याङ्गुलं माने तद्द्वादशकं प्रादेशमित्याहुः २ तद्द्वयं स्मृतोऽरत्निः प्रक्रमोऽरत्निसमः स द्विःप्रादेशो भवेच्चितिषु ३ अध्यर्धाङ्गुलहीनाश्चत्वारः प्रक्रमा भवेन्नियताः ४
तत्रैकादश यूपाश्चत्वारश्चतुरुत्तराः सत्त्रेसत्त्रे ५
एकस्यां वेद्यामग्निद्वयमिष्टकारिक्तं भवति पृथगतो वेदिः चेत्पृथगग्निः कॢप्तः ६
विंशत्यङ्गुलः शतं नियतः पञ्चारत्निर्नरो दशपदो वा । हीना-तिरिक्तयुक्त्या देहेदेहे प्रमाणं तु ७
षडशीतिर्युगमुक्तं साष्टादश उच्यते त्वक्षस्तन्त्रसमसमस्तं द्व्युजं रथमीषां व्यवास्यन्ति ८
मण्डलमथ च-तुरश्रं मण्डलं च यः कुर्जात्तस्येमं करणविधिं तद्विदामुदाहृतं शृणुत ९ मण्डलविष्कम्भार्धसमस्त्रिभुजादवलम्बकश्चतुःस्रक्तिः प्रागायतात्त्रि-भागात्कर्णात् स मण्डलं भवति १०</description>
    </item>
    
    <item>
      <title>१२</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/12/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/12/</guid>
      <description>प्रमाणार्धं तु षष्टयूनं विशेष इति सङ्ज्ञितम् विशेषश्च प्रमाणं च प्रमाणस्याक्ष्णया भवेत् १
प्रमाणार्धमन्यत्स्यात् पाशषष्ठे सचतुर्विंशे लक्षणं करोति तन्निराञ्छनमक्ष्णया तिर्यङ्मानी शेषः पाशादर्धशये श्रोणी द्व &amp;ndash;२
&amp;ndash;चाग्नीध्रमिहोपदिश्यते ३ अग्नेर्यदक्ष्णयामानं तस्य चैव तदक्ष्णया तदाश्वमेधिकं विद्यादेकविंशद्विधौऽथवा ४
पुरुषस्तिर्यग्भवेद्यदनुदशधा यो मितः तस्य कर्णेन यत्क्षेत्रं विद्यादेकादशं तु तत् ५
उभौ बाहू नशक्ष्णां तु नरस्तिर्यक्तदक्ष्णया एकोच्चतानैकशताद्बाहुवृद्धया विवर्धयेत् ६</description>
    </item>
    
    <item>
      <title>१३</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/13/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/13/</guid>
      <description>अवलम्बककुष्ठे तु यो भवेत्षोडशाङ्गुले सौत्रामण्या भवेदेष प्रक्रमो मानकर्मणि १
प्रक्रमस्य तृतीयेन सौमिकी सार्पराज्ञिकी सन्तृतीयैस्त्रिभिश्चान्यैः सिद्धमौत्तरवेदिकम् २
चतुर्दशाङ्गुलो वा स्यात्प्रक्रमस्तेन सौमिकी शतैर्द्वादशभिर्वापि मिनुयात्पाशुकामिव ३ सचतुर्थे वनं षड्भिर्नवभिर्वाथ सप्तभिः नवभिर्वापरं चक्रं करणाधे न लेखयेत् ४
चतुर्षु निवपेदेषां सावित्रादिषु यो विधिः अरुणे जानुदघ्ने निखन्यादद्भिस्तु पूरयेत् ५
चतुरश्रमथापि मण्डलं द्विविधं गार्हपत्यलक्षणं व्यायाममितं चतुर्भुजं पुरुषार्धेन तु मण्डलं परिलिखेत् ६
व्यायामतृतीयमायान्तं चतुरश्रं सप्त-मभागविस्तृतं प्रागाचितमुत्तराचितं व्यत्यासे तदथैकविंशकम् ७ पुरु-षस्य तृतीयमायान्तं चतुरश्रं षड्भागविस्तृतम् । प्रथिकश्च तदायतो भवेन्मध्ये तेन समायतो भवेन्मध्ये तेन समास्तिके शेषौ । कोणौ प्रथिकमितौ समौ तद्विस्तारकृतौ विशाखः ८</description>
    </item>
    
    <item>
      <title>१४</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/14/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/14/</guid>
      <description>सप्तत्रिंशत्सार्धाः पक्षः सव्यश्च शिरसि चत्वारः षड्विंशकस्तथात्म श्येने पञ्चदशकं पुच्छम् । सप्तदशकं पुच्छं द्वयं शिरस्यात्मपक्षयोः कॢप्तमलजस्य । भागसन्धान्तयज्ञैः प्रमितान्नरचतुर्थे १
अष्टौ भागाः पुच्छं कङ्कचिते भवन्ति पादयोश्चतुरः शिरसि तु सप्त ज्ञेयाः श्येनवदात्मा च पक्षौ च २
श्येनालजकङ्कानामष्टौ सार्धा विस्तृतं पुच्छं चत्वारोत्मा द्वौ च शिरः सर्वेषां पञ्चकौ पक्षौ ३ श्येनालजकङ्कानां द्वित्रिचतुः कुष्ठ-मित्युच्यते पुच्छम् । पञ्चाक्ष्णाः पक्षपात्रास्त्वक्ष्णाभिः परिश्रिताः ४
पुच्छे द्वौ भागावानयेत्पुच्छमलजेन त्रिकुष्ठवत्त्रीन्श्येनपुच्छाच्छिरसि कङ्के पादौ तु हरेत् ५
प्राचीर्द्वादश सार्धा विंशतिरुदीचीर्भवेन्मिता भागा । दश पञ्च कङ्कचितावलज उदीचीस्त्रयोदश सार्धाश्च ६</description>
    </item>
    
    <item>
      <title>१५</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/15/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/15/</guid>
      <description>पुरुषस्य तृतीयपञ्चमौ भागौ तत्करणं पुनश्चितेः तस्यार्धमथापरं भवेत्त्रिचितिकमग्निचितिश्चेत् १ अष्टावष्टौ रम्मिता चितिरष्टैकादशिका च मध्यमा व्यत्यासवतीरुपन्य सेदष्टौ द्वादश चोत्तमा चितिः २
पञ्चदशनरं क्षेत्रं प्रौगचित्ततस्त्वर्धम् मध्याद्दशके त्रिकुष्ठमेतत्तथा करणम् ३
बाह्वोरेकविंश उभकरणे तथार्धोऽन्यश्च अंसश्रोण्योश्छेदस्तस्योभयतो भवेत् प्रौगः ४ चात्वालेभ्यश्चतुर्भ्यस्तु समूह्योऽग्निरनिष्टकः दिग्भ्यः पुरीषैः समूह्यो भागशो युक्तितो विधिः ५
मण्डलचतुरश्रोऽद्य परिवार्यः श्मशानचित् द्रोणचित्त्सरुमानेषां दशभागो भवेत्त्सरुः ६
मण्डले चतुरश्रं तु कुर्याद्गार्हपत्यवत् बाह्वोर्विंशतिभागेन वारुणं सार्धमेव तु ७
प्रसिद्धं दशधा कुर्याद्बहिरन्तश्च युक्तितः त्रिकुष्ठश्च विषाणः स्यात्सन्धौ व्यत्यास एव सः ८
चतुरश्रस्य करणं बाह्वोर्द्वात्रिंशद्भागिकम् चतुरश्रमथाध्यर्धं ताभ्यां गायत्रवद्विधिः ९</description>
    </item>
    
    <item>
      <title>१६</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/16/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/16/</guid>
      <description>रथचक्रस्य चित्यस्य सङ्क्षेपोक्तस्य विष्णुना अथ धातुर्निर्विष्ठस्य त्रिगुणान्यं बहिर्बहिः लीयन्ते मण्डले यस्य सप्त सार्धा नरा बुधैः १
मुच्यन्ते विवरेष्वन्ये क्षेत्रादभ्यधिकास्त्रयः २
तस्य चक्रविधानं तु नेमिररेभ्यो विस्तरः मण्डलानां च विष्कम्भः त्रिभागः करणानि च ३ नरार्धेनाभिलिखेन्नाभिस्ततः प्रस्तारगोचरा अरेभ्योऽभ्यधिका नेमिस्त्रिषष्ठेनाक्षरागारम् त्रिंशतेन सविंशेन अधिकैश्चार्धपञ्चमैः मिमायाङ्गुलैर्वा मध्यं कुर्याद्विंशेन परिलेखनम् ४
प्रथमे प्रस्तरे रथचक्रस्य सृणुतेष्टकाः चतुर्भिरधिकं वेत्थ चत्वारिंशच्छतत्रयम् ५ द्वितीयेऽभ्यधिका यान्तु चतुर्विंशतिरिष्टकाः पञ्चकोणास्त्रिकोणाश्च नेम्यरेभ्यः च सन्धिषु ६
इष्टकानां सहस्रेण शतैः सप्तभिरेव च अष्टषष्ट्या च चक्रस्य चितयः पञ्च पूरिताः ७</description>
    </item>
    
    <item>
      <title>Commentary (Sen and Bag)</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/commentary/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/commentary/</guid>
      <description>The Mānava-śulbasūtra, in 16 chapters, is a mere compilation, and its value as a technical text appears to be of dubious nature. In most places it is corrupt, and the same topics are discussed in different places. The materials on gārhapatya, for instance are dispersed in chapters 1, 6, 9, 13, on caturaśraśyenacit in chapters 4, 5, 6 and 13, on dhisnyas in chapters 6, 9 and 13 etc. It is full of paraphernelia about worship hardly of any consequence to altar construction.</description>
    </item>
    
    <item>
      <title>Translation : sen bAg</title>
      <link>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/eng-sen-bAg/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/maitrAyaNIyam/sUtram_mAnavam/shulbam/eng-sen-bAg/</guid>
      <description>1 1.1. Now we explain (the measuring with) a cord. 1.2. A cord of correct length with ties (at both of its ends) is stretched properly along the east-west line (pṛṣṭhyā). 1.3. By the middle of a pair (of nakṣatras) Citra and Svāti, Śravaṇā and Pratiśra- vaņā, Kṛttikā and Pratikṛttikā, Tiṣyā and Punarvasu, having risen 86 angulas (above the horizon), is (fixed) the eastern (cardinal) point, and it is (brought into a line) with the ties (of the cord).</description>
    </item>
    
  </channel>
</rss>
